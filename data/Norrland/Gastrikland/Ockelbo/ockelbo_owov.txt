Men den här Finn-Sara hon var väl alldeles ovanligt uppstudsig så där eller hon tyckte inte att de hade med det att göra.
Utan hon sade att "Vad ni än gör med mig, så när jag dör så ska jag inte fraktas till någon kyrkogård i Ockelbo.
Utan jag ska väl bli kvar hemma".
Men trycket på dem var väl för starkt, de anhöriga, när hon dog, så de gjorde väl i alla fall som prästerskapet sade.
De, ja, första delen så förmodligen kanske de fick bära henne på någon bår eller någonting då, eftersom det inte fanns någon körväg där.
Ja, men så småningom då så när de kom till trakter där det gick att köra med en häst och någon typ utav kälke, släde eller någonting då så, så gjorde de det då.
Men märkligt var att ju närmare neråt bygden här åt Ockelbo de kom, ju tyngre gick det.
Det var alltså...
Till sist när de kom i nedre delen utav Ullvsta här, där var det en backe som de kallade för Klassbacken och där var det absolut stopp!
De fick inte hästarna, eller hästen, att gå någonstans och inte gick det att flytta, föra henne vidare heller.
Så där stod de och då sade de att "Ja, vi ser ingen annan råd än att vi får ta och begrava henne här".
Så vid sidan utav vägen då så grävde de en grav då och satte ner Finn-Saras kista där.