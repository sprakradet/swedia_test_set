[{"bbox": [18, 19, 359, 363], "category": "Text", "text": "Och i alla fall var det på den där tiden [när] grammofonen\nden var en... Sådana här vevgrammofoner, de kanske ni inte\nhar sett någon gång? Som man drar upp med en fjäder.\n[Det] hade de i den där kojan. Ja Så de spela och, ja, [i] alla\nfall så var det fel på den där, så de har varit in till Ockelbo\noch fått den... skulle få den lagad. Och så var det någon\nskogvaktare som kom ner och skulle göra något nere där\nsom hade bud med sig från socknen då att nu var\ngrammofonen klar så det var bara till att komma efter den.\nJa, och vem [som] rådde om grammofonen vet jag inte,\nmen [i] alla fall så [var det så att] ingen ville ju åka frivilligt\npå cykel den där långa, dåliga Mej vägen på vintern, halt och\nbedrövligt och kallt och... Men då kom de underfund med\n[att] de skulle spela kort om det. Så de började på [att]\nspela fem kort och min farfar var med där och bodde i den\ndär kojan. Och han var väl så pass gammal redan då för han\nvar född på artonhundraåttio[talet] så han hade väl tyfri¹\nfrån den där cykelturen. Så han satt bredvid dem och tittade\nhan och så sade han sedan när man [hade] spelat ett tag\n\"Ja\", sade han åt [dem], \"den som åker dit på det där\", sade\nhan, \"och får bli fast till att cykla till Ockelbo\", sade han,\n\"han ska få en sup av mig, han\", sade han. Och så den här\nLasse, vet du, Linneas, Liss-Lasse. När de hade spelat då\nden där omgången så strök han ihop korten och så sade han\n\"Nu behöver ni inte spela nå mer. Jag far jag \", sade han.\nOch fick supen. Då for han. Då var han nöjd."}, {"bbox": [20, 374, 103, 388], "category": "Footnote", "text": "¹ blivit befriad"}]