[{"bbox": [17, 18, 357, 219], "category": "Text", "text": "Men däremot i en [grav] som var liten, så gjorde vi väldigt mycket fina fynd. Dem har de nere på museet nu, i brons. [Eftersom] det var en mansgrav så var det mest en massa brända ben då. Det var en pilspets i jäm och den såg man precis hur den var liksom så, i järn. Och så med hjälp utav den då kunde man datera den till sex-sjuhundratalet, liksom så här på plats på en gång då. Och så hittade vi några andra grejer som har suttit på knivar, de var i brons och sedan några utsmyckningar till svärd och till själva skölden, i brons. En ser ut som en liten kapsyl som är, ja, den är [i] storlek som en kapsyl. Och så var den förgyld och så i den så är det mönster som små rutor så här, som är ungefär en millimeter i diameter. Och i de där rutorna, man ser det inte med blotta ögat, så är det också mönster. Så har man en sådan här liten lupp så kan man se det där då."}]