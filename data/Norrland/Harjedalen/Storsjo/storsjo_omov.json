[{"bbox": [18, 18, 358, 219], "category": "Text", "text": "Jag tänkte på det här med slåtterarbete på sommaren. När man var ute i slåtterarbete på det här viset så, då låg man ju i en koja med öppen spis förstås. Men den var ju inte mitt i rummet, den var ju borta i ett hörn, förhoppningsvis. Så det var en liten skorsten så det drog ut i hanne¹. Och vad jag minns utav hanne¹ var ju den jäkla slipstenen man skulle dra runt. Det var en slipsten man skulle slipa lien med. Och sedan fanns det något som hette beckolja² [som] man skulle försöka livrädda sig [med] mot flugor och mygg och knott och... Och den slipstenen gick ju tyngre och tyngre den för att det skulle ju lejas åt³ och så det skulle gå fort nog [att] slipa i den jon⁴. Och den beckoljan² rann ju ner i ögonen, så man kunde ju ha haft något roligare för sig den kvällen, och inte varit där vid slipstenen... Och slåss med myggen."}, {"bbox": [20, 230, 173, 244], "category": "Text", "text": "¹ här: hanne = den/det där"}, {"bbox": [20, 243, 337, 257], "category": "Text", "text": "² beck = massa som fås efter destillation av tjära el. dyl."}, {"bbox": [20, 256, 210, 270], "category": "Text", "text": "³ här: lejas åt = lägga tyngden på"}, {"bbox": [20, 270, 110, 284], "category": "Text", "text": "⁴ här: jon = lien"}]