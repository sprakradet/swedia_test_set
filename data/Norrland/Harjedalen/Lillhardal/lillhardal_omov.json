[{"bbox": [18, 18, 360, 245], "category": "Text", "text": "Då råkade¹ [jag] en gammal tant där som språkade² den grövsta, bästa hardalska³ som man kunde tänka sig, vet du, så jag frågade jag \"Var kommer du ifrån för gård i [Lill]härdal då?\". Nej, hon var inte från [Lill]härdal heller. Hon var ifrån Tyskland hon, men hon var ju tvungen att [lära sig] för svärföräldrarna hennes kunde ju inte något annat än härdalska³. Lika[så] var vi in på en klädaffär och där var det en dansk som hade klädaffär [och] han språkade² härdalska³. \"Varför språkar² du härdalska³?\", sade jag. \"Ja, jag måste ju\", sade han. \"[De] språkar² ju inte något annat än [lillhärdalska] när de handlar kläder.\" De pratar ingen engelska med varandra? Ytterst lite, ja det är klart, litegrann, det gjorde de. Men sedan hade de ju sådan där härlig, fri översättning alltså. När de for så fanns det ju inga bilar här så de visste ju inte vad ratt hette, utan det hette ju styrhjul alltså. [Det är] sådana där kvicka grejer som är härliga."}, {"bbox": [20, 255, 154, 269], "category": "Footnote", "text": "¹ här: råkade = träffade"}, {"bbox": [19, 269, 131, 283], "category": "Footnote", "text": "² här: språka = tala"}, {"bbox": [19, 283, 118, 296], "category": "Footnote", "text": "³ dvs lillhärdalska"}]