Jag minns, jag var iväg.
Jag hade ett gäng då innan brorsan och jag kom tillsammans, hade jag ett gäng för mig och så hade han ett för sig.
Och så hade jag varit då uppe på ett ställe som heter Gunnarvattnet, ovanför Valsjöbyn, och spelat.
Och så spela Allan i Sörli på norska sidan.
Och du vet, på norska sidan – de kunde ju hålla på hur länge som helst.
Det fanns ju inga tidsbestämmelser att klockan ett ska ni sluta heller.
Det gällde inte, utan blev klockan ett de hade tillstånd till ett, då slog de igen dörrarna.
Då var det slutet, så då fick de hålla på hur länge de ville.
alla fall så gjorde vi färdigt där uppe och jag körde ju då.
Det var ju en par, tre mil där mellan där, så jag hann tillbaka dit till Sörli.
Då var ju dansen i full gång ute där.
Och, du vet, brorsan, han satt på en stol där och spelade.
Han visste väl knappt att han höll i ett dragspel.
Den här basisten, han hade en ståbas så här.
Och vet du, det var ett gammalt föreningshus, så ståbasen...
Han kunde inte ha den rakt upp när han stod och spelade, utan han måste ha den snett, för att det var så lågt till tak.
Nej, då hade han tryckt fast den här ståbasen i taket så här.
Annars hade han ju aldrig klarat att stå själv.
Så han stod där och hängde på den där.
Och du vet det var ju ingen musik, men folket dansade, jaha, huvudsaken det fanns takt.
Det var kul.