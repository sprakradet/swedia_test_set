[{"bbox": [18, 18, 360, 364], "category": "Text", "text": "Så det var en midsommarmorgon och jag hade stigit upp tidigt och klätt mig fin, för jag hade fått en liten vit klänning och vita strumpor och vit klänning och smärtingskor¹. Och så skulle pappa få sova ut den morgonen och mamma skulle göra undan² ladugårdsgörat². Och så hade vi [det] så att man firade ner mjölken i brunnen för att kyla av den för den var ju... Man hade ju inte något annat att kyla med. Och så var jag... Naturligtvis skulle jag iväg³ [och] hjälpa mamma då när hon skulle sätta fast då kedjorna i hämtaren⁴. Och så skulle jag dra av locket och så tog jag [tag] i locket och så ji[ck], drog jag och så gick jag bakåt och så stödde jag mig på locket. \"Scht\" för locket Oj och jag på huvudet in i brunnen. Åh Och där... Och det var ju mycket vatten, det var nästan jäms med marken. Och mamma ropade så förbarmligt och pappa kom kutande⁵ ut i strumplästen Haha bara och då hade, då hade mamma ropat åt mig \"Räck upp handen!\". Och så kom det upp bägge hä... en högre... och den andra... och vattnet låg och bara och f... Oj Eller huv... håret låg och flöt i vattnet och hon var god för [att]⁶ nå ned och fick [tag] i handen och drog upp mig. Ja Och då hade locket slagit mig över näsan min så det rann ju näsblod och det... Och så, och så sade jag åt mamma efteråt \"Inte var... inte var det farligt. Jag stod på ett skinn\". Du vet, jag var alldeles säker på att jag stod på ett vitt Ja kalvskinn. Ja Ett vitt kalvskinn stod jag på så ja jag sjönk inte utan jag stod Haha på det där skinnet du."}, {"bbox": [20, 374, 327, 390], "category": "Footnote", "text": "¹ smärtning = grov segeldukstyp, bl a till gymnastikskor"}, {"bbox": [20, 387, 261, 402], "category": "Footnote", "text": "² säger egentligen <göra bort ladugården>"}, {"bbox": [20, 401, 205, 416], "category": "Footnote", "text": "³ säger egentligen <sta = åstad>"}, {"bbox": [20, 414, 321, 429], "category": "Footnote", "text": "⁴ hämtaren = mjölkhämtaren, förvaringskärl för mjölk"}, {"bbox": [20, 427, 178, 443], "category": "Footnote", "text": "⁵ här: kutande = springande"}, {"bbox": [20, 440, 300, 456], "category": "Footnote", "text": "⁶ här: 'var god för [att]' = ung. kunde el. lyckades"}]