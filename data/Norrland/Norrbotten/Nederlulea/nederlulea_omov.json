[{"bbox": [19, 18, 357, 284], "category": "Text", "text": "Rekordåret, det var nittonhundrafyrtiosex. Då fick vi rekord\npå en dag, tvåhundrasjuttiotre laxar. Oj Och då bodde jag ju\nnärmast och då för att få upp de där från¹ färjan när vi kom\ni land då [med] båten, så (var jag tvungen)² att att fara\nhem efter ett **vikflåkan**³. Förstår ni vad **vikflåkan**³ är? I\nVästerbotten har de visst kvar de där - fast de kallar det\n**läkflåkan**. Det är ett sådant där flak [som] man kan tippa.\nSå jag gick⁴ hem efter märren då och flakvagnen. Så körde\nvi upp laxen, upp i iskällaren där nere då. Och du vet han är\nju hal, laxen, så det knallade och drällde någon laxar då...\nOm Så gumman fick gå bakom och plocka upp de där\nlaxarna. Jo, det var ett rekordår. Och då ibland kunde vi få\nhålla [på och] vittja ända till halv tolv på kvällen. Alltså när\nlaxen var riktigt igång. Under högsäsongen kunde vi få hålla\n[på] hela dagen bara och [ohörbart]... Men det var roligt.\nOch för varje dag vi slog rekord så delade vi en lax. Vi var\nsex man varje dag då som... Det blev ganska mycket på var\noch en det. Om vi tog en tjugokiloslax så blev det åtskilligt.\nMen då ville man spy åt lax när hösten kom, för då ville\nman... Då var man less på lax!"}, {"bbox": [20, 296, 167, 310], "category": "Footnote", "text": "¹ säger egentligen <borti>"}, {"bbox": [20, 309, 117, 323], "category": "Footnote", "text": "² Osäker tolkning"}, {"bbox": [20, 322, 340, 336], "category": "Footnote", "text": "³ vikflåkan = 'vikflak' dvs. en vagn med tippflak, flakvagn"}, {"bbox": [20, 336, 160, 350], "category": "Footnote", "text": "⁴ säger egentligen <var>"}]