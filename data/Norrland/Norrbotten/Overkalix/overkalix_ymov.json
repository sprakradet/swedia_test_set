[{"bbox": [18, 18, 359, 322], "category": "Text", "text": "Ja, nå. Då jag var tretton år, då började jag ju arbeta med\nrenarna. Jag var ju tretton år och började vara med han\nSven bland¹ renarna och har varit [det] varje helg i stort\nsett sedan... Sedan dess var man alltid bland¹ renama på\nhelgerna och alltid när man var ledig. Och [man] började att\nköpa sig någon ren undan för undan och var med på\nsomrarna och elva somrar i sträck var jag ute med renarna\nutan avbrott. Och så sedan var jag då,\n[nittonhundra]nittiosex, [då] var jag [med] sista sommaren\noch det är ju [ett] intressant liv. Man är ju i skogen alltid och\nfår färdas och se skogen, följa med årstiden så man visste\nprecis. Man såg nästan på morgonen vad det skulle bli för\nväder om kvällen. Man följde med naturen på det sättet. Nu\nnär man arbetar på en industri, man vet inte något, ifall det\nregnar eller hur det är, det är bara [att] följa med, men det\nvar... på det sättet var det fint. Och man följde allting, gick i\nskogen. Man såg odjur och älgar och alla sorter. Man visste\nvad som hände, man hade skogen under kontroll. Det var\nen... Från Pojmis till Liminingoân är det sju, åtta mil och tre\nmil brett och det visste man allt vad som hände på. Man\nhade alltid så man visste allt [som] var aktuellt. Var man där\ninte den här veckan så hade man varit där förra veckan och\nskulle dit nästa vecka."}, {"bbox": [20, 336, 157, 351], "category": "Footnote", "text": "¹ säger egentligen <uti>"}]