[{"bbox": [18, 19, 359, 219], "category": "Text", "text": "Vi var mest på dans och kanske ute med. Du vet det var nog\ndet här med raggarbilar, det var ju nalta¹ spännande då på\n[nittonhundra]sextiotalet. [Det var nittonhundra]sextio, vet\ndu, det var... Men det var inte så allvarligt. Det var nog mest\nspännande hän² att se om man skulle komma in utan att\nde³ såg oss eller inte. På kvällen? Åkte ni fast någon gång\neller klarade nier? Många åkte fast. Vad hände med dem?\nDet hände sig så på verkstadsskolan i Kalix. Vi gick på\nverk[stadsskolan], bodde på verkstadsskolan i Kalix. Där var\ndet strängt. Man skulle vara inne senast nio. Och inga pojkar\npå rummet! Men hän⁴ frångicks ju titt som tätt, men när\nhan rektorn kom på ronden en kväll och det satt pojkar och\nspelade kort lave⁵ flickor - då blev det knis. Då blev de ... då\nhöll de på att bli avstängda, men med hjälp av alla andra,\nplus kuratorn, blev de avstängda i bara fjorton dagar."}, {"bbox": [20, 229, 131, 243], "category": "Footnote", "text": "¹ nalta = inte så lite"}, {"bbox": [20, 243, 133, 256], "category": "Footnote", "text": "² här: hän = det här"}, {"bbox": [20, 255, 234, 270], "category": "Footnote", "text": "³ lärare och föreståndare på internatet"}, {"bbox": [20, 270, 112, 283], "category": "Footnote", "text": "⁴ här: hän = det"}, {"bbox": [20, 283, 190, 296], "category": "Footnote", "text": "⁵ här: lave = tillsammans med"}]