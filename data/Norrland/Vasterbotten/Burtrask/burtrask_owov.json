[{"bbox": [17, 18, 358, 244], "category": "Text", "text": "En gång då ringde han. Då jag var på jobbet. Det var ju [på] den tiden [när] jag jobbade på sjukhuset. Ja, då ringde han och då sade han det \"Hör du, vilket¹ råd ska jag få?\" sade han. \"Det skvätter bara mellan fingrarna.\" Då sade jag \"Vad schåa² du då och ska göra?\", \"Ja, jag tänkte göra köttbullar\", sade han. \"Jo, men\", sade jag \"vad i himlen har du då gjort?\". \"Jo, men du brukar ju ha... Du tar ju köttfärsen och så tar du na³ ströbröd sedan och så häller du dit na³ mjölk sedan och så kryddorna och saltet och så rör du ihop allt då. Och jag gör det ju, vet du, alltså med händema. Men det skvätter ju bara mellan fingrarna.\" Jag sade \"Helvete, har du hällt dit för mycket mjölk?, sade jag. \"Det [är] ju det felet du har gjort. Du har ju hällt dit för mycket mjölk.\" \"Ja, men du brukar ju hälla dit direkt ur mjölkpaketet.\" \"Jo, men,\" jag sade, \"inte i halen⁴ för den skull får du hälla dit hur mycket som helst inte.\" Förstår [du] han hade väl hällt dit flera deciliter. Kanske ännu mer."}, {"bbox": [19, 269, 161, 285], "category": "Footnote", "text": "¹ säger egentligen <vad>"}, {"bbox": [19, 283, 152, 297], "category": "Footnote", "text": "² här: schåa = håller på"}, {"bbox": [19, 296, 103, 309], "category": "Footnote", "text": "³ här: na = lite"}, {"bbox": [19, 309, 167, 323], "category": "Footnote", "text": "⁴ 'halen' är ett kraftuttryck"}]