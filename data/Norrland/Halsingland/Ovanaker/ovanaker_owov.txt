Jag fyllde arton år sista oktober, ja.
Och då hade jag börjat på tjuvträna lite hemma på pappas bil först.
Bland annat så tränade jag på att backa och vi hade en PV med sådana där små bakrutor så det var lite svårt att titta bakåt, men det gick ju bra att träna då.
Och så var jag till bilskolan och anmälde mig och skulle köra första halv...
Vi körde halvtimme då, gjorde vi inte det?
Jo, det var, jo Eller var det tjugo minuter?
halvtimme var det nog.
Ja, jag tror det var halvtimmar Ja, jag tror det.
Jag minns inte det var...
Och spännande var det alldeles hemskt och han var ettrig billäraren.
Han satt bredvid och smala och språkade stup i ett och liksom bara kritiserade.
Och då var vi två stycken som körde, så en satt i baksätet och väntade på den som körde först.
Och så skulle vi backa minns jag, här i Edsbyverken, runt hörnet då.
Och det var den andra som körde då och så satt han bredvid och så skrek han till slut "Sluta och brodera!", sade han.
Då var det snö och så blev det spår då i snön och hon backade så krokigt.
Och det gjorde ju inte saken bättre för då skulle ju en annan köra sedan och då var man ju så nervös.
Men det gick skapligt bra, tror jag.
Så jag summerade ihop vad körkortet mitt kostade och då var det med läkarintyget och alla papper då och då fattades det två kronor till⁴ tvåhundra.