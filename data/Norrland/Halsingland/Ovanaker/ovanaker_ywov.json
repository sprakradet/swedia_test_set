[{"bbox": [18, 19, 359, 324], "category": "Text", "text": "Vi har ju en egen färg då, en nyans, en blå nyans som heter \"Ulla Nilsson-blå\", på färgaffären, som hon tog fram för [en] massa år sedan. Och då blandade hon till de där nyanserna själv och då var det en blå färg som var förskräckligt blå. Den var skräckinjagande! Men den där nyansen måste hon ha med då för att få till \"Ulla Nilsson-blå\". Men jag sade det \"Men hur ska man... Hur kan man köpa en sådan ful färg?\", sade jag. \"Att de kan ligga med en sådan där i lager!\" \"Jodå, de har den\", säger mamma då. [Och] så en dag så gick den ut ur sortimentet och jag blev ju inte ett dugg förvånad. Men då kunde de göra ett recept på det där då så att nu finns den på datan då på färgaffären så de... Nu är det bara [att] ringa och beställa då en burk \"Ulla Nilsson-blå\", så får man det i alla fall. Fast nu blir den ju nästan exakt likadan varenda gång då. När mamma blandade till den själv så var det ju lite på en höft så där. Det var ju inga decilitermått framme heller. Så då kunde den ju variera lite mera än vad den gör nu då. Det är ju bara bra egentligen för det blir ju som [när] man samlar på en servis det där. Har man ett brödfat då ska man ha kaffeburken. Och så ska man ha sockerskålen och så ska man ha servettstället och öka på sådär, och då är det ju bra om det är någorlunda lika nyanser på sakerna."}]