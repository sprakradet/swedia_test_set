[{"bbox": [19, 18, 357, 322], "category": "Text", "text": "Jag fyllde arton år sista oktober, ja. Och då hade jag börjat\npå [att] tjuvträna lite hemma på pappas bil först. Bland\nannat så tränade jag på att backa och vi hade en PV med\nsådana där små bakrutor så det var lite svårt att titta bakåt,\nmen det gick ju bra att träna då. Och så var jag [iväg] till\nbilskolan och anmälde mig och skulle köra första halv... Vi\nkörde [i en] halvtimme då, gjorde vi inte det? Jo, det var, jo\nEller var det tjugo minuter? [En] halvtimme var det nog. Ja,\njag tror det var halvtimmar Ja, jag tror det. Jag minns inte\n[om] det var... Och spännande var det alldeles hemskt och\nhan var ettrig billäraren. Han satt bredvid och smala¹ och\nspråkade² stup i ett och liksom bara kritiserade. Och då var\nvi två stycken som körde, så en satt i baksätet och väntade\npå den som körde först. Och så skulle vi backa minns jag,\nhär i Edsbyverken, runt hörnet då. Och det var den andra\nsom körde då och så satt han³ bredvid och så skrek han till\nslut \"Sluta och brodera!\", sade han. Då var det snö och så\nblev det spår då i snön och hon backade så krokigt. Och det\ngjorde ju inte saken bättre för då skulle ju en annan köra\nsedan och då var man ju så nervös. Men det gick skapligt\nbra, tror jag. Så jag summerade ihop vad körkortet mitt\nkostade och då var det med läkarintyget och alla papper då\noch då fattades det två kronor till⁴ tvåhundra."}, {"bbox": [22, 336, 135, 350], "category": "Footnote", "text": "¹ smala = pladdrade"}, {"bbox": [22, 349, 140, 363], "category": "Footnote", "text": "² språkade = pratade"}, {"bbox": [22, 363, 106, 375], "category": "Footnote", "text": "³ dvs billäraren"}, {"bbox": [22, 374, 148, 390], "category": "Footnote", "text": "⁴ säger egentligen <i>/>"}]