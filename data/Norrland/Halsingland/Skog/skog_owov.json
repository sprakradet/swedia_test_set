[{"bbox": [17, 19, 357, 232], "category": "Text", "text": "Men så fick jag för mig att jag ville bli präst jag, vet ni. Och då säger pappa \"Nej, se präst det kan du inte bli ser du, för då kan du inte gifta dig\", hade han för sig. [Det] var ju så väldigt få kvinnliga präster. \"Jag tror inte riktigt att du har den styrkan. Du ska inte bli präst ser du, du blir kär du en dag och då kommer du att gifta dig och då kan du inte vara präst.\" Nehej. Och så gick det någon tid och så fick jag för mig [att] jag skulle bli skådespelare, så jag säger att \"Jodå, nu... Jag ska bli skådespelare\". \"Åh, nämen det var då det värsta jag har hört. Det kan du inte bli.\" \"Ja, men varför det?\" \"Ja, men du är alldeles för ful, ser du.\" \"Ja, jag kan inte bli målare för jag kan inte spackla och jag kan inte bli präst för jag blir kär och jag kan inte bli skådespelare för jag är för ful. Vad ska jag bli då? Tycker du då?\" \"Du ska bli lärare, ser du. För då tjänar du hemskt mycket pengar och så är du ledig nästan jämt.\""}]