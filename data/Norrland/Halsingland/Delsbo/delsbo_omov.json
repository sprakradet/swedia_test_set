[{"bbox": [18, 19, 360, 298], "category": "Text", "text": "Det värsta jag läste om, det är ju det här som... Jag håller\npå lite med släktforskning och sådant där. Så det var det då\nde [som] tog livet av sig. Då måsta [det] vara ett urtima\nting¹ [till] att bestämma om de fick begravas innanför\nkyrkomuren eller inte. Eller om de skulle begravas någon\nannanstans. Och då hade de [det] där², och det tog ju\nnågon vecka då innan det var klart då. Och då blev hon\ndömd att begravas i rågränsen i Långsbo, stod det då. Och\ndär då begravde [de henne]. Och det där var ju i alla fall i\nmaj någon gång, maj, juni. Ja, och då överklagade byborna\ndet då så de... Skarprättaren grävde ner henne där, men\nsedan då så överklagade de till högre ort och så fick de rätt\natt hon skulle flyttas därifrån och ner på det som hade\n[varit] avrättningsplatsen. För de ville inte ha henne\nliggande så där utanför husen, för det spökade ju av en\nsådan där en då när de inte fick ligga i vigd jord. Ja Så då\ntog det då fjorton dagar, tre veckor det där då [sedan] jätta³\nskarprättaren⁴ dit och gräva upp henne då så, sedan gräva\nner henne på nästa ställe och då antar jag att det var nog\ninte någon delikat uppgift det, för då var det ju mitt inne i\nhögsommaren, vet du."}, {"bbox": [20, 308, 340, 336], "category": "Footnote", "text": "¹ urtima ting = ting som hålls på annan tid än det vanliga tinget"}, {"bbox": [19, 336, 84, 350], "category": "Footnote", "text": "² dvs tinget"}, {"bbox": [19, 349, 144, 363], "category": "Footnote", "text": "³ jätta = vara tvungen"}, {"bbox": [19, 362, 144, 376], "category": "Footnote", "text": "⁴ skarprättare = bödel"}]