[{"bbox": [18, 18, 360, 219], "category": "Text", "text": "Då var de på vägarbete och den här gubben skulle ju dit och titta. Och på den tiden, vet du, då hade de ett vägskifte som varje gäng skulle sköta om och göra färdigt ifrån varje familj. Och Botvid han var ju inte mer än arton, tjugo år vet du och han skulle köra ner den stora kärran och det var ju jämhjul på den tiden så de lade ju ut brädor för att det skulle gå lättare att styra, men då var det ju svårt att hålla balansen då, för det var ju stora lass som de lade på. Och du vet den här gubben kom och gick och jämt så tuggade¹ han ju. Och så hade ju Botvid missat plankan vet du och så störta ju kärran upp och ner, men då hade gubben sagt att \"Men vad ser jag för något? Vem har sett en töcken² ovöling³ mellan skolmarna?\", hade han sagt. \"Men far då åt helvete med dig gubbdjävul\", hade han sagt. \"Hmpf!\", hade han sagt och så vände han och gick."}, {"bbox": [20, 243, 161, 258], "category": "Footnote", "text": "¹ här: tuggade = klagade"}, {"bbox": [19, 255, 142, 270], "category": "Footnote", "text": "² här: töcken = sådan"}, {"bbox": [19, 269, 160, 285], "category": "Footnote", "text": "³ här: ovöling = odugling"}]