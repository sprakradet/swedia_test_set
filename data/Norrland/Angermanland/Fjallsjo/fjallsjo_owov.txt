Och sedan då for man ju på dans på lördag.
Och var det inte i Rossön - det var det ju nästan väldigt sällan - så for man till Junsele, Hoting, Svanabyn, Lasjön.
Hur for man då?
Ja, endera fick man väl någon pojke att skjutsa, så klart.
Och fick man inte det så kunde man ta och gå ihop.
Jag minns ett tag var vi tio jäntor som gick ihop och tog taxi till Svanabyn.
Hur långt är det?
Ja, hänifrån är det drygt, ja, runt fyra mil, så det var ju lite närmare då, en mil närmare ifrån Rossön.
Men då kostade det en femma per skalle.
Och en femma i inträde.
Så det blev en dyr kväll Nej, jag tycker det är rätt så billigt, jag.
Ja det...
Jo, men då också, om man tänker efter, det är klart, tio kronor, med den lönen som var då så var det väl ungefär nästan, ja, det vete katten, det var nog billigt ändå.