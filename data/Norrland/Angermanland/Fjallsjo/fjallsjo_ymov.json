[{"bbox": [18, 18, 357, 362], "category": "Text", "text": "Så bodde jag där en gång. Och jag låg här i en gammal bäddsoffa här i stora rummet då där. Och så hade jag en gammal stor grå hund, en utav dem. Han hade haft två eller tre. Det var bra länge sedan. Och han låg nere på fothuset¹ han, nere på fötterna, på sängen och väntade. Och rätt vad det var någon gång under natten, så vaknade jag till av att hunden står mitt på golvet och stirrar rätt in i väggen mot västsidan. Och grinar upp tänderna och morrar och raggen står och den² är alldeles vansinnig och står bara och tittar in i väggen och det finns ju ingenting. Och står alldeles stadigt, alldeles stel och bara står och tokmorrar. Var alldeles, man ser den är rent rabiat. Och jag [lik]som rätar upp mig bort ur bäddsoffan och så kikar jag – vad fan är det nu för då? Och rätt vad det är hör jag hur det dunsar till här i, liksom ytterdörren, hur den öppnas och slår igen och sedan efter någon mer väntan då blir [det] ju som [att] hunden [far] runt på golvet och [sådär] lite grann och så är det lugnt då. Då tänkte jag ”Fan, var det någon inne här?”. Men inte var det någon inne där. Och jag gick upp och öppnade dörren och kikade ut. Och du vet då är det en töcken³ dörr som det inte finns handtag på, det [var ju] en gammal timmerköja dänne⁴, och ett töcken³ portlås, så det finns inga handtag på utsidan. Utan du öppnar med nyckeln, det är nyckel och handtag i ett, det är som ett rör man trär in och den nyckeln låg inne på bordet. Och att det var någon inne det är ju helt uteslutet."}, {"bbox": [20, 374, 332, 389], "category": "Footnote", "text": "¹ här: fothuset = veck på täcket vid fotändan på sängen"}, {"bbox": [20, 388, 93, 401], "category": "Footnote", "text": "² dvs hunden"}, {"bbox": [20, 401, 185, 415], "category": "Footnote", "text": "³ här: töcken = sådan/sådant"}, {"bbox": [20, 415, 148, 428], "category": "Footnote", "text": "⁴ här: dänne = det där"}]