[{"bbox": [18, 18, 360, 281], "category": "Text", "text": "Det fanns en gubbe uppe i byn här som [man] kallade för Ola-Guffarn. Han var född artonhundratjugoåtta tror jag. Det var en begkes¹ det. Ja De var där i skogen och så började [det] att regna [och] åska någonting alldeles otroligt. Och han for och ställde sig under en stor gran. De säger åt honom \"Nej, stå inte där vid granen, blixten kan ju slå ner där. Hon är så stor\". Då säger han då \"Nog är det väl hitteligt² om det ska slå ner just nu, då det inte har gjort det på hundra år tidigare\". Han gick inte därifrån då. Ja, ja Och så var det en i ganska mogen ålder som hade gift sig. Och bruden var väl kanske inte riktigt klar i knoppen. Det var något fel. Då var det på sommaren, då kom grannen dit. De satt ute på bron och satt och... Sitta och myxe³ som det heter Ja där på bron. Så kom den nyblivna frun ut. Och så sade kompisen \"Men vad har [det] tagit åt dig som gifte dig med den annar⁴? Nog såg [du] väl att hon inte var som andra?\". \"Joho\", sade han \"nog såg jag det, men jag tänkte är det... Jo, jag såg ju att hon var lite grann knepig och egen, men jag tänkte är det en som är riktig här i gården så får det räcka\"."}, {"bbox": [20, 293, 300, 309], "category": "Footnote", "text": "¹ begkes = vresig person, nedsättande beteckning"}, {"bbox": [20, 307, 145, 321], "category": "Footnote", "text": "² hitteligt = osannolikt"}, {"bbox": [20, 320, 220, 335], "category": "Footnote", "text": "³ här: myxe = mysa, göra ingenting"}, {"bbox": [20, 334, 159, 347], "category": "Footnote", "text": "⁴ här: n annar = hon där"}]