[{"bbox": [18, 18, 359, 192], "category": "Text", "text": "Och så en gång satt hon¹ och hon var så spänd. Det var en gång vi satt på en myr. Och så då kom en älgko luffande ut på myren och... Ja, jag tänkte [att] jag skulle [ha] sett om hon hade någon kalv. Men, nej, ingen kalv såg jag till och jag visste inte vad jag skulle göra, men då... Jag [var] rädd [att] hon skulle fara över, för myren var inte särskilt² bred. \"Nej men\", tänkte jag, \"hon är utan kalv\". Så jag tvärställde mig på knä och då såg hon [att] jag rörde [på mig]. De är nyfikna och ska se åt vad det är. [Jag] ställde mig på knä och så siktade jag, [det var] väl inte mer än fyrtio meter och så sköt jag. Hon stod rätt mot mig. Och då det small då, hon rasade ju bara ihop. Och så hör jag en [som] börjar grina bakom ryggen på mig."}, {"bbox": [20, 204, 74, 217], "category": "Footnote", "text": "¹ dvs frun"}, {"bbox": [20, 216, 156, 231], "category": "Footnote", "text": "² säger egentligen <nå>"}]