[{"bbox": [18, 18, 359, 337], "category": "Text", "text": "Jag hade åkt till Piteå för [att] de skulle visa mig, ja hur det\nsåg ut då på på lasarettet, var man lämnar och hämtar och\nsådant här. Och då åkte jag ju bara, ja, men, ja, Piteå, då\nvisste jag väl. Så jag skjutsade ju dit någon tant någon gång\noch så, sedan så skulle jag dänfrån. Och då hade jag med\nmig en tant från Arvidsjaur på vägen hem, alltså hon var väl\nganska senil. Och så var [det] en följeslagare till, inte till\nhenne utan till någon annan. Hon jobbade inom vården,\nnågon yngre som satt i baksätet, och så skulle vi då ut från\nPiteå. Ja, jag körde ju som vanligt och så ska man ju då\nkomma till den där rondellen. Och då ska man ju då ta\nvänster. [Det] kommer aldrig någon rondell och jag kommer\ntill Öjebyn. Jag bara \"Men vad är detta?\". Kommer jag ju till\nÖjebyn. [Jaha,] det var ju bara att sno tillbaka in till stan\noch så sno ut igen. \"Men\", tänkte jag alltså, \"det ska ju vara\nen rondell\". Kom jag ut till Öjebyn igen. \"Nej men\", tänkte\njag \"vad är det här?\". Så då for vi ut till E4 åt andra hållet.\nFör jag såg ju då vart jag skulle, för jag såg ju vägen,\ntimmerleden, och så vägen, den där uppe. Tänkte jag \"Hur\nska jag ta mig dit?\". Och ut på E4:n, tänkte jag \"Men jag gör\nen högersv[äng], alltså jag gör en u-sväng på E4:n\". Men då\nvar det ju ett räcke mitt emellan så inte gick det ju. Du\nförstår man är inte klok. Och tanten \"Piteå är stort\", satt hon\noch sade, \"Piteå är stort\". \"Jo\", sade jag, \"Piteå är stort\"."}]