[{"bbox": [17, 18, 359, 232], "category": "Text", "text": "Men eftersom... Det fanns ju lokaliseringspolitik då också,\nsom nu. För då fick de¹ ju, när de började [bosätta sig] här\nuppe... Då fick de, de fick ju bosätta sig var de ville, men, ja\ninte riktigt var de ville, var det för långt åt fanders då fick de\ninte göra det. Men var det något så när vettigt så fick de\ngöra det. Och då fick de sätta sig på kronjorden. Och så fick\nde bygga upp där, men då måste de insyna nybygget. Då var\ndet krav på det. De skickade ju då hit, myndigheterna\nskickade ju hit så kallade synemän som skulle kolla upp. De\ngjorde en bouppteckning kan man säga över hemmanet².\nVad som var byggt, djur och allting. Och uppfyllde han då\nkraven och [så,] då fick han femton skattefria år, han\nbehövde inte betala fastighetsskatt, för hemmanet². Och\nvarför det har blivit så utspritt hänna³ uppåt har de ju den\nlilla misstanken om att ju längre bort ifrån grannen du kom,\ndess längre kunde du sitta, utan någon insyn."}, {"bbox": [18, 243, 116, 257], "category": "Footnote", "text": "¹ dvs nybyggarna"}, {"bbox": [18, 256, 337, 271], "category": "Footnote", "text": "² hemman = en (äldre) beteckning för jordbruksfastighet"}, {"bbox": [18, 270, 125, 283], "category": "Footnote", "text": "³ här: hänna = här"}]