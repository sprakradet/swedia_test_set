När brukar ni fiska då?
Nå, nog börjar vi den här tiden då, men det är mest vassbuk nu först.
Och den går nog till nu i augusti och september, så stiger den nog upp under månsken.
Men vi har hört här nu den lär ha gått ut redan.
Och den har minskat vassbuken, så vi måste fara utanför Bengtsskär och ta den i, vad heter , Röskärsdjupet där, så tar vi den, eller utanför Bengtsskärshalet.
Men vassbuken då, går den till foder eller går den till...?
Foder.
Det är foder allt.
Inte människofoder?
Nej.
Duger inte till någonting.
Varför inte det?
Ingen aning!
Inte är det dålig kvalitet på fisken, alltså i sig...?
Nej, inte är det det.
Det är bara det att ingen vill ha den.
Det var ju här Åbo Fisk tog tidigare, och de kryddade i Västanfjärd till exempel.
Men sedan köpte ABBA upp det, och så lade de ner verksamheten.
Det gör de alla ställen där de far fram.
Så jag vet inte om de egentligen tar någon finsk råvara över huvudtaget, det kan hända att de importerar allt och lagar det färdigt här, att det är halvfabrikat.