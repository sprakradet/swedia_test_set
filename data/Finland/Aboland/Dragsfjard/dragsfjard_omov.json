[{"bbox": [18, 18, 358, 269], "category": "Text", "text": "Först var det väl trätrålare? Jo. Men varifrån kom de först\ndå, de som kom hit till Finland? Det var två danska trålare.\nSedan så kom bara svenskar. Gamla avdankade! Var det\nkultändarmaskiner i dem då? Jo, javisst! De var en och två\ncylindrar. Hur många brukade ni vara då på en trålare? Först\nså var det så att vi var fyra egentligen på varje [båt], men\nsedan så minskade vi till tre. Och nu till sist så blev det ju\nbara att man var bara två. Varför minskade det då? Jag\nmenar arbetet är väl lika tungt ändå? Ja, [det] blev bara\nvärre. Men förtjänsten blev bara mindre. Det var därför. Om\nman var två ombord, det blev inte mycket till sova! Nej!\nSova, det fick man lämna! Men hur orkar man hålla sig\nvaken? Cigaretter och kaffe? Jo. Och knäckebröd. Jaha! Är\ndet bra? Ja. Man var inne... Vi hade sådana här stora runda\n[kräckebröd som] man var inne och bredde smör på. På\nvintrarna, var det öppet vatten här då så att ni kunde fiska\neller? Nej! Därför så hamnade vi ner mot¹ Gotland och\nundan isen. Men så fort som [det] öppnades någonting, så\nvar man ju uppe igen."}, {"bbox": [20, 278, 155, 294], "category": "Footnote", "text": "¹ säger egentligen <till>"}]