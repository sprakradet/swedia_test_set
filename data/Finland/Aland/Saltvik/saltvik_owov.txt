Jag kan ju börja med då att Finlands svenska Martha-förbund fyller hundra år i år, och jag har varit med om deras stora fina jubileum i Helsingfors.
Men Martha-rörelsema på Åland är inte så gamla heller, vi grundades nittonhundratolv, distriktet, men föreningarna började i Brändö för att det kom från fastlandet och över till skärgården, så att de föreningarna är lite äldre.
Det betydde nog en väldig frigörelse för kvinnorna på den tiden det här med Martha, att man överhuvudtaget gick bort ifrån hemmet, att man hade egna möten.
Och så tog man ju initiativ till sådant som behövdes då i deras värld.
Man hade hemskt mycket kurser.
De till och med drev ett barnhem här i östra Saltvik, för då såg man behovet i samhället: att nu behövs det ett barnhem här, vi har bam här som ingen tar omhand.
Men då så, undan för undan, när det uppstod andra behov...
Man har startat simskolorna som småningom Folkhälsan tog över, man har startat Mödrarådgivningen, man har gått ut med otroligt mycket kurser.
Jag minns när min farmor gick och lärde sig rexa, före frysboxarnas tid.
Det var en otrolig grej det här att man kunde förvara mat i burkar som höll i månader...
Så man såg liksom...
Därför heter det här jubileumsåret också "Martha: kvinna i tiden".
Marthoma har alltid varit väldigt lyhörda för det här att "Vad behövs idag?".
Och nu har vi ju kommit fram till då att vi har fått det bra här i Finland och allra helst på Åland och då har man ju deltagit väldigt mycket i hjälparbete utomlands.
Vi packade paket till Polen så det bara sjöng i alla Martha-föreningar och vi har...
Hela förbundet har ett projekt som heter Baltikumprojektet, där vi ska försöka starta Martha-föreningar.
Att kvinnorna där ska lära sig precis som vi, att går man tillsammans så kan man förbättra saker i samhället, som man småningom får politikerna att ta över och inse att, ja, men det här är ju bra, det här behövs.