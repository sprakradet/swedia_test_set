[{"bbox": [19, 18, 361, 283], "category": "Text", "text": "Men om man har en väv, om man ska väva en duk? Det blir ju hemskt mycket trådar det! Det blir mycket trådar, ja. Hur håller man reda på dem då, att de inte tjarvar ihop sig? Ja, nej, men det måste nog vara ordning. Man lägger ju ett skäl¹ när man revar², så att det hålls med ordning. Men nu gör de ju så... Nu har ju inte jag varit med, men nu gör de det i flera svansar, så att det inte blir så tjockt. Och sätter ihop dem sedan när vi sätter upp [dem] på bommen. Så på något vis är ju det bättre. När de blev tjockt på varandra på revstaken kunde det bli lite olika längd. Nu när de blir alla lika, de här... Om man gör i två svansar eller till och med i tre har de gjort, har jag sett, så blir det inte så tjockt, så [då] blir det mer jämnt. [Man] mäter ju allt lika i början, mäter ut hurdan längd man ska ha, och sedan är det ju bara till att sätta på det. Först träder man ju i... Man tar ju skälet först [så] att man inte blir av med det och sätter i de där pinnama då, och sedan så... Man måste ju vara flera stycken när man ska göra det där. En eller två håller ju i svansen och håller passligt³ spänt då [så] att det blir jämnt, och en står och drar fram skeden och en rullar på."}, {"bbox": [21, 294, 166, 308], "category": "Footnote", "text": "¹ här: 'skäl' = en vävterm"}, {"bbox": [21, 306, 342, 333], "category": "Footnote", "text": "² reva = sammanföra och ordna trådar till en varp för en väv"}, {"bbox": [21, 333, 152, 349], "category": "Footnote", "text": "³ här: passligt = lagom"}]