[{"bbox": [18, 18, 359, 271], "category": "Text", "text": "Så har jag ju kört varmansrally¹. Men det är länge sedan, det är fem år sedan jag tävlade och det gör jag inte några fler gånger heller. Jag var så nervös så jag trodde jag skulle dö. Tio minuter före start så satt jag och knep i ratten, jag hade ju hjälmen på mig och halaren² och skorna och handskarna och allting och fyrpunktssäkerhetsbältet fastknäppt och satt bara och spände mig och spände mig och spände mig och [var] alldeles vit i ögonen³ och tänkte \"Nej, jag måste spy\", men jag kunde nog hålla mig. Men jag gör det inte fler gång[er], den saken är klar. Nå hur gick det att köra då? Ja det gick... Första heatet... Alltså vi körde fyra heat. Första gick absolut inte bra. Starten gick jättebra, men resten gick inte bra. Jag parerade mig runt hela banan, det slängde åt alla håll och jag trillade i vägen för allihop och säkert fick jag varningsflagg flera gånger, men inte såg jag ju det. Jag trampade ju gasen i botten, jag bara... Så slutade det med att det slog runt, det slirade runt ett varv och så stannade bilen. Tänk er vad skämmigt att vara tvungen⁴ att stiga ur bilen på banan och gå in till depån."}, {"bbox": [20, 282, 161, 297], "category": "Footnote", "text": "¹ varmansrally = folkrace"}, {"bbox": [20, 296, 117, 310], "category": "Footnote", "text": "² halarn = overall"}, {"bbox": [20, 309, 235, 324], "category": "Footnote", "text": "³ vit i ögonen = blek (Jfr. \"vit i synen\")"}, {"bbox": [20, 322, 176, 337], "category": "Footnote", "text": "⁴ säger egentligen <måsta>"}]