[{"bbox": [18, 18, 355, 245], "category": "Text", "text": "Och fint var det så vi tog båten och for ut. Det här är en\ngammal fiskebåt med en Wikströmsmotor i. Den gick ju inte\nså hårt, det tuffade ju på, så for vi ju till Pudimo. Hade vi\nkaffepannan med och korv och... kokade kaffe där och\ngrillade korv. Och ungarna lekte ju där med... Det var\n[lik]som en sandstrand där på södra sidan där vi hade tagit\nin. Vi gjorde upp eld då vi och [de] lekte på där och ...\nAllting var så bra och det var så fint väder... Hade vi ju inte\ntagit så mycket kläder med oss heller, då det var sådär fint\nväder. Men så började vi bli oroliga men tyckte att det var\nförtidigt¹ att åka hem, så då tyckte vi att det var ju inte så\nlångt till Särkimo, så vi sade \"Vi far till Särkimo-baren och\näter glass\". Och det gjorde vi ju. Och vi kom ju till\nSärkimo-baren och gick in och åt glass. Då vi kommer ut\ndårifrån så hade det mulnat på². Vi såg att det var åskmoln\npå gång, men vi sade att vi skyndar oss och hoppar i båten\noch kör undan så hinner vi nog hem."}, {"bbox": [20, 255, 164, 270], "category": "Footnote", "text": "¹ säger egentligen <bitti>"}, {"bbox": [20, 270, 156, 285], "category": "Footnote", "text": "² säger egentligen <till>"}]