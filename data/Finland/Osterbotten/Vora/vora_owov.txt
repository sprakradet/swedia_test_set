Jag har ju inte bott här där jag bor nu i all tid, utan jag är född i Rejpelt i början på fyrtiotalet, och vi kom från ett bondhem, pappa och mamma var ju bönder.
Och vartefter vi blev lite äldre så måste vi börja hjälpa till.
Men jag var ju yngst av fyra systrar, så jag slapp ju lättast undan.
Och då hade vi inga bröder, så vi måste göra all slags arbete.
Då vi brukade vara på ängarna och på utarbete så skulle de ju vila middag under tiden höet torkade, men jag som var yngst måste räfsa, så då fick ju inte jag vila.
Och det där brukade jag vara så less på då.
Allihop lade sig ner för att vila middag, men jag skulle räfsa som var yngst.
Det var ju som lättast det.