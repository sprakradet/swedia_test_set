[{"bbox": [18, 18, 358, 164], "category": "Text", "text": "Man fattade ju inte riktigt hur allvarligt läget var, men man kände liksom i luften att föräldrarna var lite oroliga och sedan när pappa blev inkallad då, som han sade, så var det ju inte lätt för kvinnorna på landsbygden, det märkte man ju av. För vi hade ju två drängar här på gården och så blev mamma ensam då och hon skulle då liksom kunna bestämma vad de skulle göra och så där, och det var inte så lätt alla gånger. Och dessutom alla ransoneringskort! Och detta var ju väldigt viktigt att man fick de där kupongerna av de som jobbade också. För att annars gick det ju inte och handla om man inte hade några kuponger."}]