[{"bbox": [18, 18, 358, 258], "category": "Text", "text": "[Då] gick jag in till pappa i bilgaraget och frågade \"Hör du pappa, kan du hjälpa mig, du måste få hjälpa mig att få ut hundvalpen\", sade jag. \"Jaha.\" Så pappa kom och tittade. \"Ja, men var är den då?\" \"Ja, den är där, inne i skåpet.\" Och när pappa tittade in så blev han alldeles förskräckt så han bara slängde igen skåpsdörren då. \"Det här är ingen hund, det här är en grävling.\" Och då talade han ju om det för mig att de är jättefarliga, för att han var så trängd, nu. Jag var ju inte stor, men som pappa sade, hade han bitit mig i benet eller handen så hade han ju inte släppt förrän det krasade när benen går sönder, och det berättade pappa sedan också att förr i tiden när de var ute på åkrama och höll på med stenröse och så där, och grävde i grävlinggryt och sådant där, och jag vet inte om det är sant eller om det är bara en sägen, så gick de runt med äggskal i byxorna så att, skulle de bli bitna utav en grävling så skulle han höra äggkalet och så skulle han släppa rätt fort utan att de hade fått några allvarliga skador då."}]