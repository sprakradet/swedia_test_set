[{"bbox": [18, 18, 358, 214], "category": "Text", "text": "Vi körde med hästar bara. Och jag var nog lika stolt när jag fick köra hästar som mina grabbar var när de fick köra traktor första gången, det får jag nog säga. Jag har plöjt med häst och jag har harvat och jag har kört självbindare med häst. Och våra pojkar, de vet ju knappt hur en häst... Ja, hur man selar en häst, om du förstår vad jag menar. Man lägger på så att han [hästen] kan dra, va. Mm Man måste ju ha en sele på honom då istället för sadel och sådär. Om man hittar sådana här grejer ibland ute på någon loge eller någonting så säger de [pojkarna] \"Ja, hur satt de här på hästen och hur... Vad är detta, vad har detta varit till?\". Mm Innan hade detta ju varit i flera hundra år likadant, men jag var den sista generationen som fick uppleva det eller syssla med det, va. Sedan kom ju traktorerna med buller och bång och hästarna bort."}]