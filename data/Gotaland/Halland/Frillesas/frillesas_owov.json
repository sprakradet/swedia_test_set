[{"bbox": [18, 18, 358, 245], "category": "Text", "text": "Eftersom vi har gått hemma hos gamla föräldrar så har man ju hört gamla historier om slagsmål och sådant där. Här var auktion här nittonhundratio när pappa och mamma köpte gården här. Så den tanten som hade haft, eller det paret... Han var död då, hennes man, så de hade auktion här. Och vid sådana tillfällen då tog ju folk till vara, då skulle det supas och slåss rejält. Då kom det ju folk ifrån trakterna runt omkring och då gick det ju inte att hållas sams utan då skulle de ju bli slagsmål. Och så kaffegökar naturligtvis för de som var inne. De hade säkert så på den tiden att de serverade kaffe och så hade väl folk med sig brännvin, antar jag. Och för så länge sedan fanns ju gästgiveri i Åsa, så det fanns ju brännvinsfat att köpa. Det vet jag ju min pappa talade om när de körde till Åsa och hämtade brännvin på fat och så delade de, byarna delade upp det. Så det köptes inte som nu, en trettiosjua utan det var rejält. Så det var kanske inte så konstigt om de slogs lite ibland."}]