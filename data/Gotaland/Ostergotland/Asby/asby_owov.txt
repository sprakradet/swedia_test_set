Jag fick börja för att min äldsta dotter är småskolelärare.
Och det började med det att hon hade sin första plats här i Österbymo, och så blev hon hes och kunde inte prata och då frågade hon om jag fick vikariera för henne, så hon hjälpte mig med förberedelserna och så fick jag ha hennes klass då, tills hon blev bra i halsen så att hon kunde prata, och det fick jag, och sedan fick jag fortsätta att vikariera, blev lite sjukvikarie emellanåt i skolan.
Det tyckte jag var väldigt roligt, för det var min önskedröm när jag var ung att bli lärare, men sedan gifte jag mig så tidigt, och jag...
Min man han ville ha en fru som var hemma så det var inte läge att utbilda sig till lärare, till mina föräldrars sorg, var det nog, för de hade gärna velat att jag skulle bli det men så gick det inte.