[{"bbox": [18, 19, 358, 244], "category": "Text", "text": "Tack vare att norra Bohuslän ser ut som det gör, va, så är den [Skeedialekten] kvar... Dialektgränserna gick ju vid Glomma ungefär i Norge. Vi var ihop före sextonfemtioåtta¹ så tillhörde vi ju Norge här. Skeedialekten det är en kvarleva ifrån den dialekten som talades på andra sidan Idefjorden då också, men tack vare att de blev Norge och liksom fick skolor och utbildning och böcker och allting från Oslo, så försvann det där. Men i den här norra [delen] av Bohuslän, om du ser på kartan så har det hållits kvar, Skeedialekten då. Mm. Vad är det som är speciellt med Skeedialekten om man jämför, om man kommer längre ner i Bohuslän, då? Om du går till Lur här, som är en och en halv kilometer [bort], så slutar allting på a. De ska eda och vi säger ede här istället, när du ska äta då, då ska vi ede och de ska eda. Om vi säger bro där nere, säger de ju bru när du kommer längre upp där. Det är väldigt stor skillnad bara på en och en halv kilometer."}, {"bbox": [20, 254, 83, 269], "category": "Footnote", "text": "¹ året 1658"}]