Jag vet att på kalas och så där som en fick följa med på ibland så satt en ju tyst i ett höm och lyssnade.
Och när de hade fått några supar så blev ju mer och mer roligt prat och gamla historier.
Jag vet att här, vår granne, Knut på Skötta, var med på ett kalas uppe i Staby och där var de farligt rediga till att prata sådant som hade hänt.
Och då sade han "Det är bra konstigt för här uppe i Staby här händer det alla möjliga galenskaper.
Hemma händer det inte någon världslig sort".
Men då var det en gubbe bort ifrån Rönnerö som sade att "Ja, ni är väl fräckare till att ljuga här uppe".
Då skrattade alla och tyckte att så var det nog.
Men det är klart att det fanns de som tog upp alla smågrejer och förstorade upp det och fick det till att låta farligt roligt.