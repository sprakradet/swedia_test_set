[{"bbox": [18, 19, 358, 243], "category": "Text", "text": "Det var så att vår ladugård brann upp. Och den var tre år,\ndet var en nybyggd ladugård alltså. Och det var ju våldsamt\ndramatiskt här. Man ringer till brandkåren och brandkåren\nkommer och har inget vatten och brandkåren ska... skickar\nupp två pojkar här med en brandspruta upp till dammen och\nnär den kommer upp och när de äntligen får igång den, så\när bensinen slut och så vidare. Det var så mycket dramatik,\nförstår ni, så hela ladugården brann ju ner, men vi fick ju ut\nalla större djur, hönsen brann inne. Detta kom att prägla\nmina pojkar väldigt mycket, jag säger att de blev vuxna den\ndagen. Ekonomin gick i botten, vi hade inte tillräckligt\nförsäkrat eftersom det var nybyggt och vi försäkrade\nmeddetsamma med vad det kostade då. Sedan gjorde vi ju\nallt annat arbete under tre år och det hade vi inte höjt\nförsäkringen. Och det är väldigt konstigt med detta för nittio\når tidigare så hade detta manhuset brunnit ner... när det var\ntre år."}]