[{"bbox": [18, 18, 359, 192], "category": "Text", "text": "Jag vet att på kalas och så där som en fick följa med på\nibland så satt en ju tyst i ett höm och lyssnade. Och när de\nhade fått några supar så blev ju mer och mer roligt prat och\ngamla historier. Jag vet att här, vår granne, Knut på Skötta,\nvar med på ett kalas uppe i Staby och där var de farligt\nrediga till att prata [om] sådant som hade hänt. Och då sade\nhan \"Det är bra konstigt för här uppe i Staby här händer det\nalla möjliga galenskaper. Hemma händer det inte någon\nvärldslig¹ sort\". Men då var det en gubbe bort ifrån Rönnerö\nsom sade att \"Ja, ni är väl fräckare till att ljuga här uppe\".\nDå skrattade alla och tyckte att så var det nog. Men det är\nklart att det fanns de som tog upp alla smågrejer och\nförstorade upp det och fick det till att låta farligt² roligt."}, {"bbox": [20, 203, 168, 218], "category": "Footnote", "text": "¹ världslig = av större slag"}, {"bbox": [19, 217, 164, 232], "category": "Footnote", "text": "² farligt = väldigt, mycket"}]