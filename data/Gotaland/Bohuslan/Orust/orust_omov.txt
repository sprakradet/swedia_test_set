Ja, de åkte ju till Amerika, alltså de fick ju tolv ungar och det var ju knapert.
Det var det ju eftersom han var ju en torparpojke uppe ifrån Myckleby, ja.
Och en massa ungar på den tiden och det var ju inte så lätt.
Så de fick ju ge sig ut så fort de blev så gamla så att de kunde.
Han hade ju en äldre bror som var född artonhundranittiotre, som hette John, då, han hade tagit sig till Amerika först, ja.
Så han skickade väl hem några daler och så hade han ju sparat ihop så pass att han fick över till resan dit.
De för ju till Kristiania som de sade på den tiden, eller Oslo, med norska Amerikalinjen och från Kristiania till Köpenhamn och vidare över till New York då.