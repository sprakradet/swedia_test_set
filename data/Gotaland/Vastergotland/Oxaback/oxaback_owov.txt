Ja, så när vi hade kommit till Haratången och en bit ner, så kom där en hästskjuts efter oss och då stannade han och frågade vart vi skulle ta vägen.
"Jo, vi skulle till Kinna", sade vi.
"För vi har blåbär", vi hade plockat.
"Då kanske ni vill åka?" "Ja", det ville vi ju gärna.
Så då fick vi åka fram till Kinna då.
Så när vi kom till Kinna till...
det kallade vi, ja, jag kommer inte ihåg vad det hette nu där vi sålde blåbären, men vi kom in där så sade hon...
Så hade mamma fått löfte på att få tjugofem öre litern för blåbären.
Så sade hon "Kan inte ni sälja dem lite billigare för femton öre?" "Nej", sade jag "det gör vi inte".
"Går ni hela vägen?" "Ja, det gör vi", sade...
Och jag var så rädd att min syster skulle säga att vi hade fått åka med en hästskjuts en liten bit, så jag sade med detsamma "Ja, vi går hela vägen".
Så det nämnde jag inte, att vi hade åkt en liten bit, nej.
"Ja, ja, då får jag ge er tjugofem öre litern", sade hon då.
Så det fick vi, ja.