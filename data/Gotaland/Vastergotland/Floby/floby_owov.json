[{"bbox": [18, 18, 357, 179], "category": "Text", "text": "När jag blev tjugoett då, då körde jag ju som vanligt, men\ndet var väldigt besvärligt för det fanns inte så många\nkvinnliga taxichaufförer. Det fanns en i Sandhem, hon var\näldre än jag. Och så en i Levene, det var de enda. Så vi var\nnästan lite uttittade. Det var inte vanligt att damer körde bil.\nOch särskilt de manliga taxichaufförerna i Falköping ville se\nom jag kunde parkera. Så jag backade aldrig in utan jag\nkörde in när de stod och tittade. Man ska ju alltid backa så\natt man kommer lätt ifrån en plats, lärde min pappa mig.\nMan ska alltid stå så att man kan köra ut. Då kommer man\nut fort, men det gjorde jag ju inte i stan utan körde in då\ntills de hade gått undan. Då backade jag."}]