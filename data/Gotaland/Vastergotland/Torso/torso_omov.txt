Innan motorema kom så seglade de ju fram.
Så vindriktning och vindstyrka och allt sådant där, de kunde de ofta.
Farsan var väldigt duktig på det där faktiskt.
Och kunde se tecken i skyn också då, om det till exempel var en liten gård kring månen, då skulle det bli ett stort oväder efter ett par dagar.
Och var det en stor ring kring månen då skulle det bli ett litet oväder.
Det kommer jag ihåg noggrant det där, för jag tänkte det hade varit mycket klyftigare om det hade varit tvärtom, men det var det inte.
Utan så skulle det vara.
Och de såg också på, om det var morgonrodnad, till exempel, så skulle det bli ostlig vind och regn klockan elva på förmiddagen, och det där stämde fan-i-mej i de flesta fall, lika ofta som Pohlman och de vackra kvinnorna i fyran, lika ofta så stämde deras prognoser.