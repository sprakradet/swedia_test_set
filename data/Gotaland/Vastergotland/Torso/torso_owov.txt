Som jag kan minnas min barndom, så tyckte jag det var folk jämt.
Åtminstone på sommaren.
Och så kan du ju tänka dig, vi hade ju ingen telefon, så man fick ju gå till varandra.
För det var ju...
Det var ju kalas och det var kafferep.
Jag kommer så väl ihåg att när mor skulle ha kafferep, för att det var ju min storebror, han var lite blygare han, så att det var alltid jag som fick springa in till tanterna och säga att nu ska mor ha kafferep.
Och då kommer jag så väl ihåg att en gick in och sade att "Mor hälsade och bad att ni var välkomna hem imorgon eftermiddag på kaffe".
Jag kommer så väl ihåg det och han stod utanför och vågade inte följa med in, men jag vågade inte gå själv heller utan han fick följa med och följa mig dit jag skulle gå.