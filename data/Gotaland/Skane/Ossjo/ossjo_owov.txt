Och hemma i mitt hem där hade vi sådan här mangel uppe på loftet, sådan stor gammal trämangel.
Och då kom ju tanterna från andra hus dit och manglade och det var ju väldigt spännande, för sådan främmande tvätt den luktade ju så gott!
Sådana minnen man har!
Och sedan hade vi, det var ju stort hus där vi bodde, hade vi sådan här papp spänd mellan de takbjälkarna, va.
Och så hade vi på halva vinden, loftet, där hade vi ju såd på vintrarna, råg på halva och havre på halva, så blev där ju alltså möss.
Och sedan ibland när de satt där och pratade där nere i stugan, så sprang ju mössen från den ena sidan till den andra där under det pappet.
Ibland så tog far en sådan lång sopborste och så slog han i pappet, sade han "Nu får ni lugna er!".
Och det tyckte man ju var så förargligt, att mössen de sprang där fram och tillbaka!
Idag kan man ju grina åt det, men då tyckte man ju det var hemskt förargligt.