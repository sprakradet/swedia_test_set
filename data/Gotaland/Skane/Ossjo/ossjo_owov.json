[{"bbox": [18, 18, 360, 245], "category": "Text", "text": "Och hemma i mitt hem där hade vi [en] sådan här mangel\nuppe på loftet, [en] sådan stor gammal trämangel. Och då\nkom ju tanterna från andra hus dit och manglade och det\nvar ju väldigt spännande, för sådan främmande tvätt den\nluktade ju så gott! Sådana minnen man har! Och sedan hade\nvi, det var ju [ett] stort hus där vi bodde, [och där] hade vi\nsådan här papp spänd mellan de takbjälkama, va. Och så\nhade vi på halva vinden, loftet, där hade vi ju såd på\nvintrarna, råg på halva och havre på halva, så blev där ju\nalltså möss. Och sedan ibland när de satt där och pratade\ndär nere i stugan, så sprang ju mössen från den ena sidan\ntill den andra där under det pappet. Ibland så tog far en\nsådan lång sopborste och så slog han i pappet, [och så]\nsade han \"Nu får ni lugna er!\". Och det tyckte man ju var så\nförargligt, att mössen de sprang där fram och tillbaka! Idag\nkan man ju grina¹ åt det, men då tyckte man ju det var\nhemskt förargligt."}, {"bbox": [20, 256, 112, 270], "category": "Footnote", "text": "¹ grina = skratta"}]