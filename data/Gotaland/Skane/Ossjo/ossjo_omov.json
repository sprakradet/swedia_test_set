[{"bbox": [17, 18, 359, 245], "category": "Text", "text": "Ja, jag har ju varit sådan så att jag har ju inte velat ut och\nrest, jag har ju... Vi har ju aldrig haft semester. Vi har haft\n[semester] tre dagar, och det var när våra barn studerade,\nden ene var i Gävle och studerade och den ene var i\nUppsala. Och då tog vi fritt i två eller tre dagar och körde\nupp där och då, och då passade en granne upp här. Annars\nhar vi inte haft en timme. Ja, vi kan ju ta fritt ibland ju och\nköra och handla och köra ut och titta oss omkring några\ntimmar. Och man måste ju mjölka på morgon och kväll, och\nvi har ju haft kor i alla år så vi har ju gjort det själva hela\ntiden utom de tre dagarna. Det hörs som jag ljuger men det\när sant. Men sedan är det, man är ju fri alltså. Som nu, kan\njag ju sitta en timme, men sedan så får jag ju kanske jobba\nlite längre ikväll. Så många gånger tror de att \"Jaha, mjölkar\nhan på morgonen och mjölkar på kvällen och sedan gör han\ninte något däremellan\", men jag har aldrig haft något fritt.\nDet har alltid varit någonting."}]