[{"bbox": [18, 18, 358, 230], "category": "Text", "text": "Och då påstod hon att jag skulle vara först att hämta\n[mjölken] så att de tog det första i kannan så [att] jag\nsäkert fick den feta mjölken. Och detta här pågick och hon\ngnatade¹ och hon var snår² och gniten³ och så där, så sade\nhon till mig en dag, för det var ju så att där åt ju familjen\ninne i matsalen och sedan jungfrun hon fick nöja sig med att\näta i köket. När de hade ätit så fick hon äta resterna. Så\nsade hon att \"Alltså, jag förstår inte, grädden kan inte räcka,\nden räcker aldrig, den tar slut\". Jag var ju inte den som\nsvarade för mig annars, men då blev jag riktigt arg, så sade\njag \"Ja\", sade jag, \"jag ska tala om att jag använder inte\ngrädde i något kaffe\", sade jag, \"jag dricker svart kaffe, så\nden grädden som går åt, den går åt inne vid bordet\" sade\njag. Sedan blev det aldrig tal om att det var någon grädde\nsom... utan grädden räckte. Det sade hon aldrig mer till mig\nom detta här."}, {"bbox": [20, 243, 130, 257], "category": "Footnote", "text": "¹ gnatade = tjatade"}, {"bbox": [19, 255, 137, 269], "category": "Footnote", "text": "² snår = snarstucken"}, {"bbox": [19, 269, 149, 284], "category": "Footnote", "text": "³ gniten = gniden, snål"}]