Och då påstod hon att jag skulle vara först att hämta så att de tog det första i kannan så jag säkert fick den feta mjölken.
Och detta här pågick och hon gnatade och hon var snår och gniten och så där, så sade hon till mig en dag, för det var ju så att där åt ju familjen inne i matsalen och sedan jungfrun hon fick nöja sig med att äta i köket.
När de hade ätit så fick hon äta resterna.
Så sade hon att "Alltså, jag förstår inte, grädden kan inte räcka, den räcker aldrig, den tar slut".
Jag var ju inte den som svarade för mig annars, men då blev jag riktigt arg, så sade jag "Ja", sade jag, "jag ska tala om att jag använder inte grädde i något kaffe", sade jag, "jag dricker svart kaffe, så den grädden som går åt, den går åt inne vid bordet" sade jag.
Sedan blev det aldrig tal om att det var någon grädde som...
utan grädden räckte.
Det sade hon aldrig mer till mig om detta här.