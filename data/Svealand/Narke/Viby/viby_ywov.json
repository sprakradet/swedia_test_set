[{"bbox": [18, 19, 357, 297], "category": "Text", "text": "Knypplingen, hur har du fått den idén då? Jag tycker om att sitta och göra saker som är pillriga. Smått. Det ska ta lång tid att göra det. Och sedan sprang jag på en som satt häruppe i våran Folkpark och knypplade. [Jag] sade \"Det vill jag lära mig!\". \"Ja, det är bra,\" sade hon, \"då anmäler jag dig till kursen här\". Och så \"Aha...,\" tänkte jag \"Ja, men skit samma då, jag provar!\". Sdan blev det så. [Jag] ramlade in där, och sedan knypplade jag, och sedan... På den kursen gick det folk som sydde hardanger också, och det såg ju kul ut, så det var jag tvungen att prova. Vad är det för något? Ja hur ska jag förklara duken. Det är... Man syr och sedan klipper [man] hål i duken och tränsar¹. Det är lite pillrigt det med. Men det är kul, det är en avkoppling. Det är samma sak [som] att lägga pussel eller lösa korsord. Man gör det när man kommer hem och sedan sätter man sig med något sådant där, då rensar man huvudet en stund. Det är skönt. En halv... I stället för att titta på teve! Ja, en halvtimme ungefär, det räcker. Och jag är inte kontaktbar under den tiden! Inte så att jag sitter och koncentrerar mig på det jag gör, utan mera sorterar upp dagens händelser så att de placeras i fack. Och sedan kan man börja om."}, {"bbox": [20, 307, 293, 322], "category": "Footnote", "text": "¹ tränsa = sy med tät söm runt t ex ett knapphål"}]