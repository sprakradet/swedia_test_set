Jag gick dit till den där grannen här bortåt och bar säck och då...
Han sade ju på morgonen när jag kom dit klockan sju att "Ja, jag ska gå till ladugården.
Men du kan du...
Jag kommer och hjälper.
Kan du börja?" sade han.
Och de tröskat, och det blev kaffe halv tio, och middag klockan tolv.
Och då sade karlen som matade att "Ja, jag tror du Lasse bär ihjäl dig!".
"Å fanken heller!" sade jag.
"Det går nog!" Men när vi kom till kvällen då, vad heter det, hade vi tröskat 108 säckar.
Och då hade jag bunit då över ladugårdsbacken, vet du.
Och två trappor upp på det där djäkla magasinet.
Där var steg som var höga så att det kan ni inte tro, flickor!
Och när kvällen kom, då sade den där grannen att "Ja, du kommer igen.
Det tar till tio-elva i morgon".
"Nej!
Jag skiter i det" sade jag.
För jag kände mig så slut, så att jag kände det att när jag kommer på cykeln då kanske jag inte kan cykla ens en gång.
Och då sade han "Ja, vem ska jag ta då?".
"Åh, du får ta vem håken du vill!
Det skiter väl jag i" sade jag.
"Vad ska du ha då?" sade han.
Och jag blev väl lite tvär och ilsken och tyckte det var ju fasen.
Jag visste ju att de tog tio kronor om dagen då.
Så jag sade åt dem att "Ja, jag ska ha tolv kronor".
"Åh du var ett hutunge att hugga till!" sade gubben.
"Ja, jag ska i alla fall ha det" sade jag.
Och det fick jag ju.
Men det tordes jag aldrig säga när jag kom hem, för då hade jag ta mig fasen fått stryk fast jag var över tjugo år!