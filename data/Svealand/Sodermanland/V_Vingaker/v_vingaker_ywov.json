[{"bbox": [18, 19, 360, 137], "category": "Text", "text": "Jag tänkte på det där som vi pratade om när vi fikade - dialekter... Ja. Så pratade vi om att man inte behövde åka så långt för att höra skillnader. Nej. Det räcker att åka en halv mil. Närkesgränsen går fyra kilometer härifrån. Det är helt avskärmat där. Fyra kilometer, liksom: de har en annan tidning, de går i en annan skola. Man känner nästan ingen på den sidan gränsen. Och de pratar mycket mer på i och mer gnälligt än vad vi gör. Man får ju höra att man är lite gnällig här också, vissa ord, men..."}, {"bbox": [18, 137, 359, 243], "category": "Text", "text": "Men du tycker inte är någon skillnad om du åker till Katrineholm? Nej, jag tycker det inte är så stor skillnad i Katrineholm, faktiskt. Man säger att man pratar rikssvenska, men det säger de i Nyköping också. Jag tycker vi pratar ganska likt som i Nyköping, men det är vissa ord som, ja, låter litet annorlunda på, till exempel 'älg'. 'älg' låter elj, jag säger älj, det är litet mer brett så där, mer ä tror jag. Man pratar ganska mycket på ä här."}]