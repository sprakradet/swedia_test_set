[{"bbox": [18, 19, 360, 351], "category": "Text", "text": "Jag gick dit till den där grannen här bortåt och bar säck och\ndå... Han sade ju på morgonen när jag kom dit klockan sju\natt \"Ja, jag ska gå till ladugården. Men du kan du... Jag\nkommer och hjälper. Kan du börja?\" sade han. Och de\ntröskat, och det blev kaffe halv tio, och middag klockan tolv.\nOch då sade karlen som matade att \"Ja, jag tror du Lasse\nbär ihjäl dig!\". \"Å fanken heller!\" sade jag. \"Det går nog!\"\nMen när vi kom till kvällen då, vad heter det, hade vi tröskat\n108 säckar. Och då hade jag bunit då över ladugårdsbacken,\nvet du. Och två trappor upp på det där djäkla magasinet.\nDär var steg som var höga så att det kan ni inte tro, flickor!\nOch när kvällen kom, då sade den där grannen att \"Ja, du\nkommer igen. Det tar till tio-elva i morgon\". \"Nej! Jag skiter i\ndet\" sade jag. För jag kände mig så slut, så att jag kände\ndet att när jag kommer på cykeln då kanske jag inte kan\ncykla ens en gång. Och då sade han \"Ja, vem ska jag ta\ndå?\". \"Åh, du får ta vem håken¹ du vill! Det skiter väl jag i\"\nsade jag. \"Vad ska du ha då?\" sade han. Och jag blev väl lite\ntvär och ilsken och tyckte det var ju fasen. Jag visste ju att\nde tog tio kronor om dagen då. Så jag sade åt dem att \"Ja,\njag ska ha tolv kronor\". \"Åh du var ett hutunge att hugga\ntill!\" sade gubben. \"Ja, jag ska i alla fall ha det\" sade jag.\nOch det fick jag ju. Men det tordes jag aldrig säga när jag\nkom hem, för då hade jag ta mig fasen fått stryk fast jag var\növer tjugo år!"}, {"bbox": [20, 361, 94, 377], "category": "Footnote", "text": "¹ kraftuttryck"}]