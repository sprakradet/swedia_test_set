[{"bbox": [18, 18, 355, 175], "category": "Text", "text": "Det blev liksom en livskamrat det här med hästarna. Man kände dem, in i minsta detalj, hur de reagerade på tilltal. Och de lärde sig det här... När man var i skogen och liksom körde ihop massaved, [det] var sällan man behövde köra och hålla i tömmarna på en häst. Man kunde hänga upp den¹ på lokan², och de letade sig fram. Vi hade en som man kunde tala om för vad han hade för virkesslag på, så gick han dit bara han hade en hötapp att äta på. Man kunde tala om för honom vad han hade. \"Nu har du ett timmerlass på. Nu knallar du ner till timmervältan!\" [Då] kunde man liksom vara kvar själv och rekognosera lite och se sig för till nästa vända."}, {"bbox": [19, 187, 97, 201], "category": "Footnote", "text": "¹ dvs tömmen"}, {"bbox": [19, 202, 170, 215], "category": "Footnote", "text": "² 'loka' är en del av en sele"}]