[{"bbox": [18, 18, 359, 258], "category": "Text", "text": "Och en gång, vet du, så gick läraren runt, för vi hade skrivningar, det var någonting. Han gick runt där och petade liksom i blomkrukorna och [såg efter] om det skulle vattnas och så där då. Och så fick han lite jord på fingrama. Och när han gick om mig vet du, då drog han ett streck på kindbenet. Jag låtsades inte om någonting, utan satt där ett bra tag i bänken bara och fortsatte. Och sedan gick jag... Och jag fick gå - vi fick gå om vi var hyfsade då. Så gick det en kamrat och sade något ord. Men samtidigt passade jag på att ta en hel näve blomjord i handen. Och sedan gick jag och satte mig igen med den där jorden i handen så där. Där satt jag ett tag. Sedan när det [hade] varit ett tag... Och hela skolan visste ju vad det skulle bli, så det var väldig spänning då. Och så gick jag fram till honom då. Och så frågade jag honom en sak då, lade fram boken med vänster hand så där och så visade [jag] hela auditoriet då handen med jord. Och han tittade på det där, då drog jag [honom] rakt över mun ser du! Ja, så han var alldeles full med¹ jord!"}, {"bbox": [20, 269, 147, 285], "category": "Footnote", "text": "¹ Säger egentligen <i>/>"}]