Och så...
ett annat exempel kan jag ta.
Det var då far han skulle till Sudan.
Han var ju polis men han utbildade sig också till flygare.
Och arbetade åt SIDA, det där året.
Och var där och sprutade på gräshoppor.
Och då han for då tog jag en sådan här burk och så sa jag "Ta den då med dig, jag hoppas att du ska slippa använda den.
Men ha den med dig i malibus".
Han tog den då, sen då...
Jag kommer inte ihåg om han skrev hem eller om det var då han kom hem som han talade om för mig "Jag fick användning för burken först när jag kom dit, men inte åt mig själv utan åt en engelsk flygare som blivit biten av något och fått ett sår på foten, och det var tre centimeter i diameter.
Jag gav honom burken och sa 'Du får låna den här i tre dygn, sedan ska jag ha tillbaka det som är kvar' ".
Efter tre dygn var han bra i foten.
Och han har gått där hos läkare, han har varit där hos naturläkare som är där nere...
men de kunde inte med honom någon.
Sedan för han ut i bushen då.
Då gick den där farmaren som han skulle spruta åt.
För han hade ett sår på armen som han hade gått med i en hel månad som inte ville läka.
Han rev sönder en t-shirt och så la han på kåd-smörja.
Sen var det helg så han skulle inte vara där och spruta då.
Sen då han kom tillbaka på måndagen, då stod gubben vid planet och hjälpte honom in.
Då forrade de att han skulle hjälpa dem allihopa.
De hade någon krämpa nästan allihop.
Och det kunde ju inte han göra något åt.
De kallade honom för den vite medicinmannen, för den där gubben hade blivit bra i armen av den där salvan.