[{"bbox": [18, 19, 359, 243], "category": "Text", "text": "Men det här huset tycker jag är så otroligt vackert! Är det\ngammalt? Det är byggt sjuttonhundratjugo, vad de vet i alla\nfall. Då var det ett envåningshus som troligtvis är hitflyttat\nifrån Grangärde. Och det huset, eller det var en hel gård\nsom flyttades då, ja, sjuttonhundratjugo, och den gården\ntrodde de var byggd på femtonhundratalet, en bland de\nförsta större gårdarna i Grangärde då. Så den gården tror de\nblev nedplockad och uppbyggd här då sjuttonhundratjugo.\nOch sedan på artonhundratalet, då byggde de om. Så att\növervåningen, den är liksom det ursprungliga, och sedan har\nde lyft upp den, och så gjorde de en ny bottenvåning. Så det\nhar varit [en] jättestor gård här förut. Nu är det inte många\nhus kvar. Vi har sett kartor och sådär på hur det såg ut från\nbouppteckningar och sådant, och det var alldeles tjockt med\nhus här ute. Små bodar och lador och lillstuga och bakstuga\noch sådant där. Varför tog man bort dem då? Ingen aning,\nfaktiskt, varför man tog bort dem."}]