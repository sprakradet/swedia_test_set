[{"bbox": [18, 19, 358, 217], "category": "Text", "text": "Ja naug war e se muggut mo truä og... O se kam i daiti ie...\njuärd... djetingg... bu iesn og, o wart stundjin äv\ndjetinggum. E swaidd fell ed og, iet tag, tast edh... djick\nyvyr. E wa fell it te wa so liuät... fjäskun, wen an kund råk\naut för. I alla fall iessn wet ig... menn pappa og i warum...\ndaitter og ulldum slå iet aindj¹ iesn, og ulldum ligg i odhar\nsluägbudhe². O se mes fuärum iemat so birette pappa fö\nmeg at an add ärt byönn i gromuäre... gromuärn attonadh,\ndar addum sovidh. Men an add it tuärås seg äv fö mi föll[d]\nfuärum iemat. An tuäst it birett e fö mi föld fuärum iemat.\nNor war ed? Jaa ig lä fell vårå kanstji... fjuärto år, wa fel upå\nnittoundratrettiett. Men o sluägbudhe a well råså ni nu so e\nfinns it no kwere, bara n fuäsk³... o non stuck... fuästjin³.\nWenn ir ed? E bitydher at stuttjin a rättnadh upp, so edh i\nfuästjin³ kwe bara, no slajk fragment äv... äv trä... stuttjin."}, {"bbox": [20, 227, 175, 243], "category": "Footnote", "text": "¹ aindj ('änge') = slåtteräng"}, {"bbox": [19, 241, 356, 267], "category": "Footnote", "text": "² sluägbudhe ('slogbod') = liten bod med tre väggar, att bo i vid slåtterarbete"}, {"bbox": [19, 267, 266, 282], "category": "Footnote", "text": "³ fuäsk/fuästjin ('fosk/fosken') = murket trä"}]