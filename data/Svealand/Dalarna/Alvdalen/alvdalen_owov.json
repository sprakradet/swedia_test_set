[{"bbox": [18, 19, 357, 232], "category": "Text", "text": "Ja, nog var det myggigt må du tro. Och sedan kom jag i ett jordgetingbo en gång, och blev stucken av getingar. Det sved väl det också, ett tag, tills det gick över. Det var väl inte att vara så väldigt sjåpig, vad man kunde råka ut för. I alla fall en gång, vet jag, min pappa och jag var dit och skulle slå ett änge¹ en gång, och skulle ligga i den där slogboden². Och sedan medan vi for hemåt så berättade pappa för mig att han hade hört bjöm i granskogen bakom där vi hade sovit. Men han hade inte tordats tala om för mig förrän vi for hemåt. Han tordes inte berätta det för mig förrän vi for hemåt. När var det? Ja, jag lär ha varit kanske fjorton år, det var nittonhundratrettioett. Men den slogboden har väl rasat ned nu så det finns inte något kvar, bara en fosk³... någon stock... fosk³, Vad är det? Det betyder att stocken har ruttnat upp, så det är fosk3 kvar bara, något sådant fragment av trästocken."}, {"bbox": [20, 242, 129, 257], "category": "Footnote", "text": "¹ änge = slåtteräng"}, {"bbox": [20, 256, 292, 283], "category": "Footnote", "text": "² slogbod = liten bod med tre väggar, att bo i vid slåtterarbete"}, {"bbox": [20, 283, 156, 296], "category": "Footnote", "text": "³ fosk/fosk = murket trä"}]