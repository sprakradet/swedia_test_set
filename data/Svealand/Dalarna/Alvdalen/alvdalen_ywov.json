[{"bbox": [18, 17, 361, 414], "category": "Text", "text": "De brukar minsann se bjöm här omkring i skogen fast jag har bara sett en en gång. Det var uppe i Bunkris när jag var i tioårsåldern, så var vi och plockade bär på en stor backe och då kom en liten björn och gick där nere bredvid bilen. En liten en? Ja, den var inte så stor, kanske var [den] några år bara, den var väl inte så gammal. Hur nära var ni då? Ja, femtio meter, hundra meter kanske, det är så svårt att säga, det är så länge sedan men femtio, hundra meter, något sådant. Blev ni rädda då eller? Ja lite, att den skulle se oss eller något sådant, och jag vet inte. Man blir lite rädd, fast man vet inte egentligen varför man är rädd. Men den såg inte oss så den gick bara där nere, gick in i skogen och försvann igen. Så det var kul att se björn. Ibland så far man väl någon sväng upp på skjutfältet och åker och ser om man ser någon men. Man ser då aldrig någon när man ska ut och titta, man ser bara när man inte tror att man ska se någon. Och för kanske en månad sedan så satt vi inne i köket här, och tittade ut, jag och Sven-Olov och två kompisar till. Och då skrek flickan, men se där ute så kom en liten rävunge ute på gräsmattan. Oj! Alldeles svart på ryggen och jätteliten och jättegullig och tittade i rabatterna och för lite runt och så där så... Skulle vi gå ut och se om det fanns några fler... eller några fler rävar. Nej, men då var den helt borta, så då försvann den, men det var roligt. Ja. Är det nära skogen här så att de kan ta sig hit? Ja, jag tror det, men jag vet inte riktigt, de får ju lov att gå... antingen om de kommer uppifrån... så då har den gått över en massa vägar och så för att komma ned. Eller om den har kommit från nere vid älven som går här nere, så den har gått över älven och sedan kommit upp här, jag vet inte det, hur den har gjort."}]