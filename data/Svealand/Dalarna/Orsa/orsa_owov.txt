För du kan inte skynda på en ugn, för den måste ha sin tid att bli varm.
Du kan inte hela tiden stoppa in en kaka, för den måste värmas på mellan, ja, så att...
Sedan är det ju olika ugnar, en del har ju järnhäll, och en del har stenhäll.
Och en järnhäll den svalnar hemskt fort den.
Den måste värmas på ordentligt mellan kakorna.
En stenhäll den håller värmen bättre den, stenar håller ju värmen mycket bättre.
Ja, de har väl haft stenhäll, tror jag, för det mesta förr i världen.
Det där järnhäll det har kommit...
Nog lär det då väl säkert ha varit bortåt en hundra år, men innan dess då de började med det där då gjorde de ju av stenar, tegelstenar och murade hela ugnen då vet du, och sedan ett eldrum så elden går över valvet så där.