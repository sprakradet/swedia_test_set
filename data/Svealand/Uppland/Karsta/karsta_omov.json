[{"bbox": [18, 18, 356, 190], "category": "Text", "text": "Jag tror att landsbygden klarade sig rätt hyfsat under ransoneringstiden. Vi hade ju alltid mat obegränsat och så, va. [Vi] odlade ju spannmål själva och odlade potatis själva, hade mjölkkor och höns och grisar och sådär, va. Så att vi led aldrig någon nöd på så vis. Men däremot vet jag ju att i större samhällen och så var det ju knappt med maten. Så att jag kommer ihåg att när vi hade skördat på hösten, tagit in spannmål och sådant där, då kom det folk med korgar från staden och plockade spillsäd, spillax på gärdena. Som de, som de sedan gjorde... Kokade soppa på eller vad de gjorde, det vet jag inte! Och mycket folk som gick och plockade svamp och så, [det] var det ju. I mycket större utsträckning än det är idag."}]