Man säger att man mår lin, man rycker upp linet då som är...
Linåkrar har ni sett hur det ser ut och linet vet ni hur det ser ut och när det kommer upp i fröställning, riktigt innan det blir riktigt färdigt där, då ska man må lin1, och då ska man gå och rycka upp det med roten och så ska man bunta ihop i knippor, och så ska det torka, och sedan när det har torkat, då ska det läggas ut på åkrar då, på fält och rötas.
Då får det regna på det och så där så att agnarna ifrån lintråden då ska typ ruttna.
När det där känns mört och så där, då skulle det läggas in i bastun på en lave.
Då eldade man så det blev varmt i en bastu.
Då lade man upp det där torra linet med halm och alltihop då på den där laven och så sedan skulle man mangla och bråka och få bort alla de där agnarna ifrån själva lintråden.
Det är en stor procedur det, för då skulle det ju spinnas sedan.
Och man skulle spinna lin till inslag då, till, ja, dukar och...