Då kom jag till en familj som hade tre ungar, tre jäntor, som var två, fem och nio år.
Den äldsta var görlugn så här och satt bara och läste och skulle bli skådespelare och så här och var jätteromantisk, satt och läste böcker där och var med i teaterpjäser och så där då.
Och den andra, mellanungen då, var en riktig dretunge bara höll på och gjorde hyss och grejor.
Den minsta tog efter den andra då, mittenungen då, så de slogs ju!
De var som hund och katt.
De klättrade efter väggama!
Så du hade mycket att göra?
Ja, det var mycket att göra.
Den minsta var ju hemma hela dagarna, och sedan så kom, ja, Alex som den mellersta ungen heter då.
Hon kom väl hem runt ett då, så då var det full fart igen!
Så jag försökte göra dem trötta och vara ute i parken, och de fick vara ute och gunga.
Men det hjälpte ju inte, de blev ju nästan ännu värre!
"Jag måste ju göra det och det och det!" Men det var ju jättekul!