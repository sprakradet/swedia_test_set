[{"bbox": [18, 18, 359, 285], "category": "Text", "text": "Men sedan var det då på natten, vi låg och sov. Och då stoppar tåget igen med ett jätteryck, jämt¹ tvärstoppade. Vi höll på att rasa ut ur sängarna. Och så började det att slå, och så ett väsen utan like utanför då och så började de att slå med gevärskolvar ute på dörren. Och då var det ju öppet, det var ju inte något... Och då var det ju en massa svarta soldater som var jämt¹ absolut vansinniga. För då var det frågan om den ministern, var han var på tåget, och så fick de för sig det att vi var med som livvakter. Ja Så då blev det lite kärvt en stund. Och de tog oss ut vet du, på banvallen, och började osäkra vet du, och de, ja de var så uppretade så, det hade smällt jämt¹ nästan omgående. Men jämt¹... De började att skrika som själva farfar uppe i backen. Då kom det ett befäl, alltså ett högt befäl alltså, och skrek \"Stopp!\" då på swahili, för det är ju språket i Kongo. Och franska är det officiella språket men han körde med swahili då, och fick stopp på det. Och vi... på alla [sätt]. Ja, med teckenspråk och franska ord och... Tala om att vi hade inte något med den ministern och göra, vi bara är med för att få biltransporten till Caminaville."}, {"bbox": [20, 295, 252, 311], "category": "Footnote", "text": "¹ 'jämt' är ett typiskt värmländskt uttryck"}]