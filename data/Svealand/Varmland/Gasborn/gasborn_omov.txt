Hans mors bror var det som var den här Frisk, som genom olyckliga omständigheter blev halshuggen.
Han satt i Grythyttan här och festade till på gästgivargården i lag med två stycken som var på väg till Filipstads marknad.
Och han såg ju att de där hade bra med pengar, och själv var han arbetslös och hade dåligt ställt.
Men han hade yxa med sig, för han var på väg och skulle försöka få något arbete som huggare.
Och när de där åkte ifrån Grythyttan så kom han på att han skulle nog springa ifatt dem och försöka råna dem.
Och den första han kom ifatt, det var drängen som var med där.
Den slog han i bakhuvudet med yxan.
Och sedan kom han väl till husbonden och slog den medvetslös också, och sedan gjorde ett hugg i nacken på honom.
Han dog inte då, men han dog ett halvår efteråt.
Den här drängen, han blev inte riktigt normal sedan.
Och han blev ju dömd till döden den här Frisk, som han hette, och blev den siste som blev avrättad här på galgbacken vid Grythyttan.