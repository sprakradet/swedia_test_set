[{"bbox": [18, 19, 358, 254], "category": "Text", "text": "Men kan du inte berätta om en jaktdag? Hur den går till,\nfrån fem eller fyra på morgonen då så där?! Vi har ett ställe\nhär i byn där vi samlas. Ja, sju på morgon[en] är det. Så på\nmorgon[en] då går farsan igenom vad som ska göras – han\när jaktledare – var vi ska jaga och vad som är tillåtet och så\nhär, och så drar vi lott då om vilka pass vi ska få, vilka som\nska få gå i drev och så där. Vi har folkdrev då. Och så om\ndet lyckas med någonting så drar vi fram det och kör bort til\nslaktboden. Och sedan är det kaffe. Och så är det samma\nsak igen, lottdragning. Och sedan är det alltid någon klant\nsom ska skjuta någonting fram mot eftermiddagen, så får de\nhålla på halva natten och leta efter det där. Hur många\nbrukar ni vara i...? I jaktlaget? Vi är trettiotvå, tror jag vi är.\nAlla går ut samtidigt? Det är alla samtidigt. Ja, på älgjakten,\nja! Annars är det nästan ingen som är ute och jagar. För\nmånga av dem som är med på älgjakten, de bor ju inte här.\nOch en del de är ju bara med på älgjakt och aldrig på något\nannat."}]