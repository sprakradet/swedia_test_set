[{"bbox": [18, 18, 358, 218], "category": "Text", "text": "Barndomen var ganska lycklig, måste jag säga, här!¹ samhället. Vi var ett gäng pojkar som höll ihop. Vi slogs väl ibland, och så ibland höll vi väl ihop två och två, inte gärna tre sådär, men ibland så var vi fem, sex stycken, och det var nog värst det, för att då var det en som var liksom högsten då, som bestämde över oss andra och sade att \"Nu går du och spelar hartsfiol² på det fönstret!\" till exempel, eller \"Nu smäller vi av den där bomben när kärringen kommer bortom knuten då!\". Då var det sådana här påskbomber då. Men ibland så tidsinställde vi de här bomberna, och det var ju värst när det var sådana här hoppetossar eller sådana där som... De är inte tillåtna nu; utan de exploderade flera gånger då, och då kunde det hända att det kom en kärring precis så, och då flög hon ju högt! Det var ju farligt för hjärtverksamheten naturligtvis."}, {"bbox": [20, 229, 156, 244], "category": "Footnote", "text": "¹ säger egentligen <på>"}, {"bbox": [20, 242, 338, 270], "category": "Footnote", "text": "² att spela hartsfiol = att fästa en tråd vid ett fönster och gnida med harts så att det gnisslar"}]