[{"bbox": [18, 18, 357, 297], "category": "Text", "text": "[Något] minne, något du tyckte var extra roligt? Ja, första älgen. Då sov jag inte på fyra nätter. Jag såg den¹ hela tiden, [den] stod och tittade på mig. Tyckte du att det var otäckt efteråt? Nej, nej, nej. Kan du berätta om när du sköt den, hur det gick till? Ja, jag stod vid en myr och gubben stod ovanför mig och... Så de jagade ju fram älg. Då kom först ko och kalv [och] ställde sig tio meter framför mig. Kalven stod bak[om] och tittade. Så kom det en tjur, ställde sig med hela bredsidan på sjuttiofem meter[s avstånd]. Då stod jag där och tänkte \"Nu eller aldrig\", så då klämde jag åt honom och han damp och låg där och sparkade. Så skulle jag gå och ge honom dödssmäll[en. Jag] gick för nära, sedan när jag skulle gå bakåt och bakåt [och] så hade jag kikaren på bössan och det... Det hade varit [på] för nära [håll] då, så är det... \"Det var väl svarte fan\", sade jag, \"ska jag inte få livet av djäveln?\". [Så] gick jag ända [fram] till honom och satte bössan i huvudet på honom. Annars sade gubben det [att] \"Slik² får du inte finna på mig\", sa han. Så det har du inte gjort om sedan? Nej, de kan kuta³ upp vet du, komma baklänges och kuta³ ner en, så det har en passat sig för."}, {"bbox": [20, 307, 82, 322], "category": "Footnote", "text": "¹ dvs älgen"}, {"bbox": [20, 320, 104, 334], "category": "Footnote", "text": "² här: slik = så"}, {"bbox": [20, 334, 138, 349], "category": "Footnote", "text": "³ här: kuta = springa"}]