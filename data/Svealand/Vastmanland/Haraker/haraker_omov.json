[{"bbox": [18, 18, 360, 244], "category": "Text", "text": "Det var [nittonhundra]fyrtioåtta. Då fick jag följa med en\nmoster och morbror och min kusin. De skulle ut och resa.\nOch vi skulle åka till Holland och Belgien. Och det var ju... Ja,\ndet var ju ett rätt så stort företag då det [där], för det var ju\nså nära efter kriget. Bland annat så fick vi ju inte åka genom\nTyskland med mindre än... Det skulle man göra på tjugofyra\ntimmar, och man fick absolut inte stanna och handla där\neller göra en affär, utan det var bara att åka rätt igenom.\nOch det började redan när vi kom till tyska gränsen, mellan\nDanmark och Tyskland. Där visade det sig att min kusin, hon\nvar - nu kommer jag inte ihåg, kunde hon vara tolv år\nnågonting - hon var på samma pass som morbror då, men\nhon var inte viserad, utan det var bara han som var viserad.\nDå blev det problem där. Men hur det var så lyckades vi väl\nså [att] vi skulle få fortsätta då, men i Haag skulle vi söka\nupp amerikanska ambassaden för att få passet viserat där.\nSå vi kom ju vidare då."}]