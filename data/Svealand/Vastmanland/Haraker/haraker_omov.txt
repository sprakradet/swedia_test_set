Det var fyrtioåtta.
Då fick jag följa med en moster och morbror och min kusin.
De skulle ut och resa.
Och vi skulle åka till Holland och Belgien.
Och det var ju...
Ja, det var ju ett rätt så stort företag då det , för det var ju så nära efter kriget.
Bland annat så fick vi ju inte åka genom Tyskland med mindre än...
Det skulle man göra på tjugofyra timmar, och man fick absolut inte stanna och handla där eller göra en affär, utan det var bara att åka rätt igenom.
Och det började redan när vi kom till tyska gränsen, mellan Danmark och Tyskland.
Där visade det sig att min kusin, hon var - nu kommer jag inte ihåg, kunde hon vara tolv år någonting - hon var på samma pass som morbror då, men hon var inte viserad, utan det var bara han som var viserad.
Då blev det problem där.
Men hur det var så lyckades vi väl så vi skulle få fortsätta då, men i Haag skulle vi söka upp amerikanska ambassaden för att få passet viserat där.
Så vi kom ju vidare då.