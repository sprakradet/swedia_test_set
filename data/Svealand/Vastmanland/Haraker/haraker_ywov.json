[{"bbox": [18, 18, 360, 323], "category": "Text", "text": "Nu i julas var vi iväg till Israel, men då blev det evakuering,\nså vi var tvungna att åka därifrån. Eilat skulle vi till då. Så vi\nhann väl vara där i en dag, sedan fick vi veta att vi skulle få\nlov att åka därifrån. Så vi hann väl vara där i stort sett tre\ndagar då. Och sedan blev det ju lite [utav en] mardrömsfärd\ndå när vi skulle åka hem, just på grund av att det var ingen\nsom visste vad som skulle hända och ingen... Vi fick inte veta\nnågonting. Så fick vi bara åka iväg mitt i natten och... Så fick\nvi [åka] från säkraste platsen, som de säger då... I Israel,\ndet är Eilat då på grund av att den där Saddam Hussein har\nväl någon import- eller exporthamn där i Röda Havet. Så fick\nvi åka busslast upp till Tel Aviv där då de säger att de skulle\nbomba i första hand, så man var ju lite så här frågande [om]\nvad de höll på med egentligen. Så det var lite otäckt. Fick ni\nnågon kompensation för resan då om ni åkte med...? Ja, vi\nfick faktiskt hela resan tillbaka, fick inte inte betala\nnågonting. Hur¹ kom det sig att ni valde att åka till Israel?\nDet var jag och min syster som skulle ut och resa från\nbörjan, men... Så valde vi det för att vi skulle ha ett sådant\nställe som var varmt, sedan ville jag ha någonting att titta\npå. Och då tyckte pappa att det lät så intressant, så då\nskulle de också följa med då. Vi tyckte att det lät mer\nspännande än Kanarieöarna i alla fall."}, {"bbox": [20, 335, 162, 351], "category": "Footnote", "text": "¹ säger egentligen <vad>"}]