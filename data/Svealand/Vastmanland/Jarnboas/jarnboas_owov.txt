Och vi gick dit på kvällen, och han var så vrång, han var så vrång.
Han skulle inte ha någon hjälp, nej.
Men till slut så vände han på sig, och "Kan ho koka gröt?".
"Ja, det kan hon göra", sade jag.
tänkte man måste nog sätta emot lite grann där.
"Ja, då kommer jag i morgon bitti då", sade jag.
Jaha.
Jag kom då.
Han var fortfarande sur som ättika, men jag kokade gröt.
"Jag ska hjälpa dig", sade han "du kan inte koka gröt".
"Jo, då", sade jag envist.
"Och du förstår, du ska ta den där stålvispen", sade han, "och så ska du hälla i mycket vatten i kastrullen, och sedan ska du ha gryn, och så ska du vispa sönder grynen.
Ja", sade han.
"Ja, du får väl visa mig då", sade jag.
Ja, han kom upp, och han tömde i han, och han vispade över och han höll på där så det kokade över hela spisen.
Ja, jag sade "Jo, men nu vet jag hur jag ska göra", sade jag.
Och sedan så, dagen därpå då – bara han hörde att jag vispade med den där stålvispen i köket – då trodde han att jag...
Då gick det!
Sedan så, ja, sedan så kom jag väl in där för jämnan.
Det var det där med att kunna komma nära en människa som har satt emot sig all hjälp, och doktorn tog vi dit, för att han skulle försöka få in honom på sjukhus.
Nej!
Så att det är ju sådana där öden som finns i alla fall.