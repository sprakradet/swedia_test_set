[{"bbox": [18, 18, 360, 219], "category": "Text", "text": "Jag är mycket ute och går i skogen. Det brukar jag få ovett för, för att jag inte säger till vart jag går. De tror att jag ska bryta benen. Och det kan man ju göra, man kan halka. Och nu, vet du, nu blir det ju toppen. Nu kommer svampen, blåbären, lingonen och... Svampplockning, förstår du, det är ju toppen. Det finns en hel del. Men det värsta är att de hugger undan skogen, och då blir det ingen svamp. Och det är likadant med blåbär[en] och lingonen. Det försvinner, det torkar bort då. Det ska vara fina, ja, [det ska] vara lite grönt under träden och så där då, då är det fint. [Så att] lingonriset och blåbärsriset kan komma upp. Men de förstör så mycket i skogen, så jag är bedrövad. De har de där stora maskinerna, vet du. Det blir diken så man kan inte komma över dem, utan man får hoppa... Det är ju meterdjupa spår, vet du, överallt i skogen. Och det är inte noligt att se."}]