Sedan när jag var fjorton år, då var det ett rån här på brukskontoret.
Och jag stod där Domus är nu – där var det bara skog då – där stod jag och talade med en dam som var gravid i nionde månaden, för hon fick bara en vecka efteråt.
Och det var det som var så lustigt, för den här som hade rånat, han kom och skrek "Det är ett rån, det är ett rån!" skrek han, och så körde han upp vid skolan där, det är en gammal stig.
Så jag sprang till polisen och ropade att det är ett rån.
Då kom den här som hade gjort rånet, landsfiskalen, in.
"Jaha, då lär jag väl gå ut igen, då" .
Men han hade hatt och rock, förstår du, det lade jag ju märke till.
Och sedan hade han en cykel med en vaxduk, liksom de hade förr, som skyddsnät.
Och den här damen, hon var så hemskt rädd så hon gömde sig bakom en granruska.
Vem som gömde vern, det vet jag inte, för granruskan var ju så här smal, och den andra var ju jättetjock.
Men hon stod kvar.
Men jag blev aldrig...
Ja, det var mycket poliser som var hemma och förhörde mig förskräckligt många gånger och han med då, den här som gjorde det.
Men att jag var för ung, jag fick inte vittna på ting.
Jag var bara fjorton år.